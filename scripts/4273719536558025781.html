<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/coronavirus/indore-corona-virus-120042700020_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="ज्यादा घातक प्रजाति का Corona virus इंदौर में मचा रहा है तबाही, NIV भेजे गए नमूने"/>
    <meta property="og:description" content="इंदौर। देश में कोरोना वायरस (Corona virus) के हॉटस्पॉट बन चुके शहर से एक चौंकाने वाली खबर सामने आई है। इंदौर में कोरोना वायरस के मरीजों का इलाज कर रहे डॉक्टरों ने आशंका जताई है कि देश में इंदौर में कोविड-19 की ज्यादा घातक प्रजाति का वायरस यहां तबाही मचा रहा है। डॉक्टरों के मुताबिक इंदौर के कोविड-19 के मरीजों के नमूनों को जांच के लिए राष्ट्रीय विषाणु विज्ञान संस्थान (NIV) पुणे भेजा जाएगा। ताकि आशंकाओं की सचाई का पता लगाया जा सके।"/>
  </head>
  <body>
    <article>
      <h1>ज्यादा घातक प्रजाति का Corona virus इंदौर में मचा रहा है तबाही, NIV भेजे गए नमूने</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">Webdunia</a></address>
      <p>इंदौर। देश में <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%95%E0%A5%8B%E0%A4%B0%E0%A5%8B%E0%A4%A8%E0%A4%BE+%E0%A4%B5%E0%A4%BE%E0%A4%AF%E0%A4%B0%E0%A4%B8">कोरोना वायरस </a>(Corona virus) के हॉटस्पॉट बन चुके शहर से एक चौंकाने वाली खबर सामने आई है। <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%87%E0%A4%82%E0%A4%A6%E0%A5%8C%E0%A4%B0">इंदौर </a>में कोरोना वायरस के मरीजों का इलाज कर रहे डॉक्टरों ने आशंका जताई है कि देश में इंदौर में कोविड-19 की ज्यादा घातक प्रजाति का वायरस यहां तबाही मचा रहा है। डॉक्टरों के मुताबिक इंदौर के कोविड-19 के मरीजों के नमूनों को जांच के लिए <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0%E0%A5%80%E0%A4%AF+%E0%A4%B5%E0%A4%BF%E0%A4%B7%E0%A4%BE%E0%A4%A3%E0%A5%81+%E0%A4%B5%E0%A4%BF%E0%A4%9C%E0%A5%8D%E0%A4%9E%E0%A4%BE%E0%A4%A8+%E0%A4%B8%E0%A4%82%E0%A4%B8%E0%A5%8D%E0%A4%A5%E0%A4%BE%E0%A4%A8">राष्ट्रीय विषाणु विज्ञान संस्थान </a>(NIV) पुणे भेजा जाएगा। ताकि आशंकाओं की सचाई का पता लगाया जा सके।</p>
      <figure>
        <img src="https://media.webdunia.com/_media/hi/img/article/2020-04/15/full/1586967220-6746.jpg"/>
      </figure>
      <p>पीटीआई के मुताबिक महात्मा गांधी मेमोरियल मेडिकल कॉलेज इंदौर की डीन ज्योति बिंदल ने बताया कि हमने महसूस किया है कि इंदौर बेल्ट में कोविड-19 की जो प्रजाति का प्रकार है, वह ज्यादा घातक है। इसके बारे में हमने राष्ट्रीय विषाणु विज्ञान संस्थान पुणे के साथ चर्चा की है और उन्हें इंदौर के कोविड-19 के मरीजों के नमूने भेजने जा रहे हैं, ताकि वायरस के आनुवांशिक तत्व को निकालकर उसकी तुलना देश के अन्य कोरोना वायरस के मरीजों के नमूनों के साथ की जा सके। <br/><br/>शहर में रविवार को 31 और मरीजों की कोरोना वायरस से संक्रमित होने की रिपोर्ट पॉजिटिव आई है। इससे कुल संक्रमितों का आंकड़ा 1200 के पार चला गया है। <br/>कोरोना से 3 और मौतों के बाद शहर में मरने वालों की कुल संख्या 60 पर पहुंच गई है। रविवार को 16 मरीजों को संक्रमण मुक्त होने के बाद अरबिंदो और मनोरमा राजे टीबी अस्पताल से छुट्टी दी गई।</p>
    </article>
  </body>
</html>