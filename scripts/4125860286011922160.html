<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://uza.uz/oz/society/tozhikiston-don-va-dukkakli-ekinlar-un-g-sht-ma-sulotlarini--27-04-2020"/>
    <meta property="og:site_name" content="uza.uz"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="Тожикистон дон ва дуккакли экинлар, ун, гўшт маҳсулотларини экспорт қилишни вақтинчалик тўхтатди"/>
  </head>
  <body>
    <article>
      <h1>Тожикистон дон ва дуккакли экинлар, ун, гўшт маҳсулотларини экспорт қилишни вақтинчалик тўхтатди</h1>
      <address>
        <time datetime="2020-04-27T00:00:00+00:00">27 Apr 2020</time>
      </address>
      <p><b><b>Тожикистоннинг қишлоқ хўжалиги соҳасида етиштирилаётган қатор маҳсулотлари вақтинчалик экспорт қилинмайди, деб хабар беради “Авеста“ агентлиги.</b> </b><br/>Бу ҳақда коронавируснинг олдини олиш профилактикаси бўйича Республика штабининг мажлисида қарор қилинган. <br/>Жумладан, вақтинчалик экспорт қилинмайдиган маҳсулотлар рўйхатига дон ва дуккакли экинларнинг барча тури, буғдай ва ун, гуруч, тухум, картошка ва гўшт маҳсулотлари киритилди. <br/>Ушбу қарор республикада озиқ-овқат бозорини ҳимоя қилиш ҳамда ички бозорни маҳаллий озиқ-овқат турлари билан таъминлаш мақсадида амалга оширилмоқда. <br/>Мамлакатда шунингдек, коронавирус тарқалиши хавфи туфайли оммавий тадбирлар ўтказилмайдиган бўлди. Спорт ва маданият муассасалари, кинотеатрлар ва театрлар вақтинчалик ёпиб қўйилади.</p>
      <figure>
        <img src="http://uza.uz/include/img/tg-chan-oz.png"/>
      </figure>
      <figure>
        <img src="http://uza.uz/include/img/mistake-oz.png"/>
      </figure>
    </article>
  </body>
</html>