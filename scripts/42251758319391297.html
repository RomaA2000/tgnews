<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Portugal/a330234-Kvarezma-moli-da-se-vrati-u-Porto.html"/>
    <meta property="og:site_name" content="Sport Klub"/>
    <meta property="article:published_time" content="2020-04-27T00:37:00+00:00"/>
    <meta property="og:title" content="Kvarežma moli da se vrati u Porto"/>
    <meta property="og:description" content="Napadač Kasimpaše Rikardo Kvarežma priznao je da posle isteka ugovora želi da se vrati u Porto."/>
  </head>
  <body>
    <article>
      <h1>Kvarežma moli da se vrati u Porto</h1>
      <h2>Napadač Kasimpaše Rikardo Kvarežma priznao je da posle isteka ugovora želi da se vrati u Porto.</h2>
      <address><time datetime="2020-04-27T00:37:00+00:00">27 Apr 2020, 00:37</time> by <a rel="author">Branimir Smilić</a></address>
      <figure>
        <img src="https://sportklub.rs/Picture/112531/jpeg/Rikardo-Kvarezma"/>
        <figcaption>Rikardo Kvarežma<cite>Sebastian Widmann/Getty Images</cite></figcaption>
      </figure>
      <p>Tridesetšestogodišnjak je prošlog leta potpisao ugovor sa turskim prvoligašem do leta 2020.</p>
      <p><i>"Porto je Porto. Teško je objasniti ljubav prema klubu. Prelazak u Porto je najbolja odluka u životu koju sam doneo. Bio bih srećan ako mi Bog pomogne da se ponovo na terenu pojavim u dresu tog kluba,</i>" rekao je <b>Kvarežma</b> i nastavio:</p>
      <p>"<i>Želim da se vratim u Porto. Moj ugovor ističe na kraju sezone i biću slobodan. Trebalo je da imam sastanak s predstavnicima kluba, ali u trenutnoj situaciji nemoguće ga je održati."</i></p>
      <figure>
        <iframe data-src="https://twitter.com/DTransferencias/status/1254455960741056519?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kvarežma je od 2004. iz Barselone došao u Porto i u klubu je ostao do 2008. godine. Profesionalnu karijeru počeo je u Sportingu, a igrao je još u Interu sa kojim je 2010. osvojio Ligu šampiona, Čelsiju, Bešiktašu, Al-Ahliju i Kasimpaši.</p>
      <p>Član Porta bio je i u sezoni 2014/15.</p>
    </article>
  </body>
</html>