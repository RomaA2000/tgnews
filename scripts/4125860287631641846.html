<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://uza.uz/oz/society/karantin-davrida-ech-kim-bilmaydi-deb-ylagan-istemolchi-adash-27-04-2020"/>
    <meta property="og:site_name" content="uza.uz"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="Карантин даврида “ҳеч ким билмайди” деб ўйлаган истеъмолчи адашди"/>
  </head>
  <body>
    <article>
      <h1>Карантин даврида “ҳеч ким билмайди” деб ўйлаган истеъмолчи адашди</h1>
      <address>
        <time datetime="2020-04-27T00:00:00+00:00">27 Apr 2020</time>
      </address>
      <p><b><b>Маълумки, электр энергияси, табиий газдан тежаб-тергаб фойдаланиш, фойдаланилган бу неъматлар учун вақтида тўловни амалга ошириш ҳар бир истеъмолчининг бурчидир. Бироқ, ана шу масъулиятни унутган айрим истеъмолчилар электр энергияси, табиий газдан ноқонуний фойдаланиб келишаётгани бугунги карантинли даврда ҳам учрамоқда.</b> </b><br/>Масалан, Мажбурий ижро бюросининг Наманган туман бўлими ходимлари томонидан “Қўқонқишлоқ” маҳалласида яшовчи фуқаро Т.Турсуновнинг хонадонида жорий йил 16 апрель куни тўлов интизомига амал қилиши, тармоқлардан фойдаланиши ўрганилади. Ўрганиш давомида эса истеъмолчининг юзи шувут бўлди. Гап шундаки, у яшаш хонадонидаги тармоғига ўзбошимчалик билан ноқонуний уланиб фойдаланиб келган. Қоидабузар фуқаро ушбу ҳаракати билан таъминотчи корхона манфаатига салкам 500 минг сўм зарар етказгани маълум бўлди. <br/>Шу ўринда таъкидлаймизки, ҳар бир истеъмолчи биринчи навбатда фойдаланилган электр энергияси, табиий газ учун ҳар ойнинг 10 санасига қадар тўлаб боришлари лозим. Бундан ташқари, тармоқлардан фақатгина қонуний йўллар орқали фойдаланиш мақсадга мувофиқ. Шунда ортиқча оворагарчиликка, зарар ҳамда жарима суммасини тўлашга ўрин қолмайди.</p>
      <figure>
        <img src="http://uza.uz/include/img/tg-chan-oz.png"/>
      </figure>
      <figure>
        <img src="http://uza.uz/include/img/mistake-oz.png"/>
      </figure>
    </article>
  </body>
</html>