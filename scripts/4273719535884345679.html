<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/international-hindi-news/south-korea-says-kim-jong-un-is-alive-and-well-120042700011_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="सस्पेंस के बीच उत्तर कोरिया के तानाशाह किम जोंग उन को लेकर आई बड़ी खबर"/>
    <meta property="og:description" content="सियोल। उत्तर कोरिया के तानाशाह किम जोंग उन की सेहत को लेकर लगातार सस्पेंस बना हुआ है। सोशल मीडिया पर तो सनकी तानाशाह की मौत तक की खबरें आ गई थीं। इस बीच दक्षिण कोरिया के राष्ट्रपति मून जे-इन के विदेश नीतियों के सलाहकार ने सीएनएन चैनल को बताया कि किम जोंग जिंदा और स्वस्थ हैं। किम जोंग उन 13 अप्रैल से वॉनसन क्षेत्र में रह रहे हैं।"/>
  </head>
  <body>
    <article>
      <h1>सस्पेंस के बीच उत्तर कोरिया के तानाशाह किम जोंग उन को लेकर आई बड़ी खबर</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">Webdunia</a></address>
      <p>सियोल। उत्तर कोरिया के <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%A4%E0%A4%BE%E0%A4%A8%E0%A4%BE%E0%A4%B6%E0%A4%BE%E0%A4%B9">तानाशाह </a><a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%95%E0%A4%BF%E0%A4%AE+%E0%A4%9C%E0%A5%8B%E0%A4%82%E0%A4%97+%E0%A4%89%E0%A4%A8">किम जोंग उन </a>की सेहत को लेकर लगातार सस्पेंस बना हुआ है। सोशल मीडिया पर तो सनकी तानाशाह की <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%AE%E0%A5%8C%E0%A4%A4">मौत </a>तक की खबरें आ गई थीं। इस बीच दक्षिण कोरिया के राष्ट्रपति मून जे-इन के विदेश नीतियों के सलाहकार ने सीएनएन चैनल को बताया कि किम जोंग जिंदा और स्वस्थ हैं। किम जोंग उन 13 अप्रैल से वॉनसन क्षेत्र में रह रहे हैं।<br/>12 अप्रैल को किम की कार्डियोवेस्कुलर सर्जरी हुई थी। इसके बाद से ही 36 साल के किम जोंग उन की सेहत को लेकर कई तरह की अटकलें लगाई जा रही थीं। <br/>खबरों में तो उसका उत्तराधिकारी बहन किम यो जोंग को बनाने के दावे किए जा रहे थे।किम 15 अप्रैल को अपने दादा किम इल सुंग के एक कार्यक्रम में भी शामिल नहीं हुए थे।<br/><br/>इसके बाद से ही किम के स्वास्थ्य को लेकर कयास लगना शुरू हो गए थे। खबरों में कहा जा रहा है कि कोरोना वायरस के कारण तानाशाह छुप गया है।<br/><b>सैटेलाइट से दिखी थी किम की ट्रेन : </b>सैटेलाइट से ली गई तस्वीरों में किम की ट्रेन दिखाई दी थी यह ट्रेन पिछले एक हफ्ते से देश के पूर्वी तट पर उनके परिसर में खड़ी हुई दिखाई दी है। उत्तर कोरिया संबंधी मामलों के अध्ययन में विशेषज्ञता रखने वाली वेबसाइट ‘38 नॉर्थ’ ने उपग्रह से ली गई तस्वीरें जारी की थीं।</p>
    </article>
  </body>
</html>