<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/coronavirus/gujarat-senior-congress-leader-badruddin-sheikh-dies-of-corona-virus-120042700006_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="गुजरात के वरिष्ठ कांग्रेस नेता की कोरोना वायरस से मौत, CM रुपाणी से की थी मुलाकात"/>
    <meta property="og:description" content="अहमदाबाद। कोरोना संक्रमण के चलते रविवार की रात गुजरात कांग्रेस के वरिष्ठ नेता और अहमदाबाद नगर निगम में कांग्रेस के पार्षद और पूर्व प्रतिपक्ष के नेता बदरुद्दीन शेख का निधन हो गया। बदरुद्दीन शेख ने एसवीपी अस्पताल में आखिरी सांस ली।"/>
  </head>
  <body>
    <article>
      <h1>गुजरात के वरिष्ठ कांग्रेस नेता की कोरोना वायरस से मौत, CM रुपाणी से की थी मुलाकात</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">Webdunia</a></address>
      <p>अहमदाबाद। कोरोना संक्रमण के चलते रविवार की रात <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%97%E0%A5%81%E0%A4%9C%E0%A4%B0%E0%A4%BE%E0%A4%A4">गुजरात </a>कांग्रेस के वरिष्ठ नेता और अहमदाबाद नगर निगम में कांग्रेस के पार्षद और पूर्व प्रतिपक्ष के नेता <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%AC%E0%A4%A6%E0%A4%B0%E0%A5%81%E0%A4%A6%E0%A5%8D%E0%A4%A6%E0%A5%80%E0%A4%A8+%E0%A4%B6%E0%A5%87%E0%A4%96">बदरुद्दीन शेख </a>का <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%A8%E0%A4%BF%E0%A4%A7%E0%A4%A8">निधन </a>हो गया। बदरुद्दीन शेख ने एसवीपी अस्पताल में आखिरी सांस ली। <br/>खबरों के अनुसार विधायक इमरान खेड़ावाला जब मुख्यमंत्री विजय रूपानी से मिलने पहुंचे थे, त​ब बदरुद्दीन शेख भी उनके साथ थे। कांग्रेस पार्टी के वरिष्ठ नेता शक्ति सिंह गोहिल ने ट्वीट के जरिए बदरुद्दीन शेख के निधन की जानकारी दी।<br/><br/>उन्होंने ट्वीट करते हुए लिखा, आज मेरे पास शब्द नहीं है। बदरुभाई को गुजरात कांग्रेस के मजबूत स्तंभ माने जाते थे। कांग्रेस परिवार में सीनियर नेता बदरू को हम पिछले 40 वर्षों से जानते थे जब वे यूथ कांग्रेस में थे।<br/><br/>वे लगातार गरीबों के लिए काम करते थे और कोविड-19 संक्रमण की गिरफ्त में आ गए थे। बदरुद्दीन शेख बेहरामपुरा से कांग्रेस के कॉर्पोरेटर थे।<br/><br/>वे गुजरात कांग्रेस के विभिन्न पदों पर रह चुके थे। 15 अप्रैल के दिन कोरोना की रिपोर्ट पॉजिटिव आने के बाद उन्‍‍‍‍‍हें एसवीपी अस्पताल में भर्ती कराया गया था। खबरों के अनुसार शेख कुछ दिन तक होम क्वारंटाइन में थे।<b> (Photo courtesy: Twitter)</b></p>
    </article>
  </body>
</html>