<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/health-care/hydroxychloroquine-120042700062_1.html"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="Expert Advice: क्या है Hydroxychloroquine दवा, फायदे और नुकसान"/>
    <meta property="og:description" content="Hydroxychloroquine दवा के चर्चे पूरे विश्व में हो रहे हैं और इसे कोरोना के उपचार और संक्रमण से छुटकारा पाने के लिए कारगर माना जा रहा है........."/>
  </head>
  <body>
    <article>
      <h1>Expert Advice: क्या है Hydroxychloroquine दवा, फायदे और नुकसान</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">नेहा रेड्डी</a></address>
      <p><a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%95%E0%A5%8B%E0%A4%B0%E0%A5%8B%E0%A4%A8%E0%A4%BE+%E0%A4%B5%E0%A4%BE%E0%A4%AF%E0%A4%B0%E0%A4%B8">कोरोना वायरस </a>से पूरे विश्व में हड़कंप मचा हुआ है और इससे निजात पाने के लिए तमाम तरीके भी अपनाए जा रहे हैं। इसी बीच <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=Hydroxychloroquine">Hydroxychloroquine </a>दवा के चर्चे पूरे विश्व में हो रहे हैं और इसे कोरोना के उपचार और संक्रमण से छुटकारा पाने के लिए कारगर माना जा रहा है, वहीं लगातार कोरोना से बचाव के लिए कोशिशें जारी हैं। वैज्ञानिक, शोधकर्ता कोविड-19 के संक्रमण से निपटने के लिए दवा की खोज कर रहे हैं ताकि इस वायरस को खत्म किया जा सके।<br/>वहीं हाइड्रॉक्सीक्लोरोक्विन (Hydroxychloroquine) दवा संक्रमण को रोकने के लिए कारगर मानी जा रही है लेकिन इनसे कोरोना का इलाज संभव ही है, इस बात की अभी पुष्टि नहीं हुई है।<br/><br/>हाइड्रॉक्सीक्लोरोक्विन<b> (Hydroxychloroquine) </b>दवा आखिर क्या है? इसके फायदे क्या हैं? और इससे क्या-क्या नुकसान हो सकते हैं? इन सभी बातों को ध्यान में रखते हुए हमने बात की <b>डॉ. अतुल समैया (कैंसर स्पेशलिस्ट)</b> से</p>
      <figure>
        <img src="https://media.webdunia.com/_media/hi/img/article/2020-04/27/full/1587972422-2532.jpg"/>
      </figure>
      <p>आइए जानते हैं एक्सपर्ट एड्वाइस<br/><br/><u><b>हाइड्रॉक्सीक्लोरोक्विन Hydroxychloroquine<br/></b></u><br/>डॉ. अतुल समैया बताते हैं कि कोरोना वायरस को लेकर सभी लोग सचेत हैं और कोविड-19 को लेकर सभी को जानकारी भी मिल रही है, वहीं Hydroxychloroquine दवा को लेकर भी लोगों के मन में कई तरह की भ्रांतियां हैं या अनुपयोगी जानकारी है।<br/><br/>क्या है Hydroxychloroquine दवा?<br/><br/><b>डॉ. समैया</b> का कहना है कि Hydroxychloroquine दवा समान्यत: मलेरिया की बीमारी में प्रयोग होने वाली दवा है। कभी-कभी इस दवाई का प्रयोग आर्थराइटिस या लियुपस और चिकनगुनिया के बाद होने वाले जोड़ों के दर्द में भी किया जाता है। हाइड्रॉक्सीक्लोरोक्विन का मुख्य तौर पर इस्तेमाल मलेरिया के इलाज के लिए किया जाता है अर्थात हाइड्रॉक्सीक्लोरोक्विन दवा एंटी-मलेरिया दवा है।<br/><b>डॉ. समैया</b> बताते हैं कि आजकल कोरोना वायरस संक्रमण से जो व्यक्ति ग्रसित है, उनको भी Hydroxychloroquine दी जा रही है। यह दवा कोरोना वायरस बीमारी को रोकती नहीं है और न ही किसी तरह से उसकी रोकथाम करती है। लेकिन ऐसा माना जा रहा है कि यह इसकी जटिलता, तीव्रता और गंभीरता को कम करती है और इसकी वजह से जो फेफड़ों में संक्रमण होता है, उसका प्रभाव कम हो जाता है। इसीलिए इसे स्वास्थ्यकर्मी, जो कोरोना मरीजों की देखभाल कर रहे हैं या जो हाई रिस्क पर हैं, उनको प्रोफाइल एक्सेस के लिए सप्ताह में एक बार यह दवा दे रहे हैं।<br/>नुकसान<br/><br/>लेकिन सावधानी की बात यह है कि बिना किसी डॉक्टरी परामर्श के यह दवा नहीं लेनी है। यह दवा साइड इफेक्ट भी करती है, जैसे जी मचलाना, उल्टी होना, पेट दर्द होना, सिर में भारीपन, दस्त लगना आदि। दिल की धड़कन को भी यह असामान्य कर सकती है और व्यक्ति को दिल का दौरा भी पड़ सकता है। व्यक्ति का ब्लड शुगर भी इससे कम हो सकता है, जो एक खतरे की निशानी हो सकती है।<br/><br/>सावधान रहें और बिना डॉक्टर की सलाह के यह Hydroxychloroquine दवा बिलकुल भी न लें। जब आपको डॉक्टर बताए, तभी आप लें। कोविड-19 के उपचार में जो डाटा है या जो सपोर्ट है, वो बहुत सीमित है। इसके बारे में रिसर्च लगातार चल रही है।</p>
    </article>
  </body>
</html>