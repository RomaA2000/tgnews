<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://uza.uz/oz/society/ora-alpo-istonda-koronavirusdan-tuzalganlar-soni-50-nafarga--27-04-2020"/>
    <meta property="og:site_name" content="uza.uz"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="Қорақалпоғистонда коронавирусдан тузалганлар сони 50 нафарга етди"/>
  </head>
  <body>
    <article>
      <h1>Қорақалпоғистонда коронавирусдан тузалганлар сони 50 нафарга етди</h1>
      <address>
        <time datetime="2020-04-27T00:00:00+00:00">27 Apr 2020</time>
      </address>
      <p><b>Қорақалпоғистон Республикаси юқумли касалликлар шифохонасида коронавирус инфекциясидан тўлиқ тузалган 21 нафар бемор реабилитацияга кузатилди. <br/></b><br/>Мазкур шифохонада бугунги кунгача коронавирусга чалинган беморлардан 50 нафари бутунлай соғайди. Мутахассисларнинг таъкидлашича, соғайиб чиққан беморларнинг 15 нафари Нукус шаҳридан, 4 нафари Мўйноқ туманидан ва яна 2 нафари қўнғиротлик бўлиб, барчаси коронавирусга чалинганлар билан мулоқот орқали юқтириб олишган. Бу эса уларни даволашда жасорат ва фидойилик намунасини кўрсатаётган шифокорлар, ҳамшира ва санитар ходимлар меҳнатининг ижобий самарасидир.</p>
      <figure>
        <img src="http://uza.uz/upload/medialibrary/a54/photo_2020_04_27_19_12_45.jpg"/>
      </figure>
      <figure>
        <img src="http://uza.uz/upload/medialibrary/e17/photo_2020_04_27_19_12_41.jpg"/>
      </figure>
      <p>– Юқумли касалликлар шифохонасига икки нафар неварам билан келган эдим,–дейди тузалиб чиққан мўйноқлик фуқаро.– Келган кунимдаги ҳолатимни сўз билан таърифлаш қийин. Ҳозирги синовли кунларга қарамасдан беморларни вақтида даволашда яратилган шарт-шароитлар учун давлатимиз раҳбарига оиламиз номидан миннатдорлик билдираман. Мана шундай имкониятлар натижасида бугун тузалиб чиқаяпмиз. Бундан жудаям мамнунмиз. Айниқса, невараларимнинг қувончини айтмайсизми. <br/><br/>Қорақалпоғистон Республикаси юқумли касалликлар шифохонасида дарддан фориғ бўлаётганлар сони кундан-кунга ортиб бормоқда. Коронавирус инфекциясига чалинган фуқаролардан яна бир гуруҳи яқин кунларда бутунлай соғайиб чиқиши кутилмоқда.</p>
      <figure>
        <img src="http://uza.uz/upload/medialibrary/647/photo_2020_04_27_19_12_30.jpg"/>
      </figure>
      <figure>
        <img src="http://uza.uz/upload/medialibrary/765/2.JPG"/>
      </figure>
      <figure>
        <img src="http://uza.uz/include/img/tg-chan-oz.png"/>
      </figure>
      <figure>
        <img src="http://uza.uz/include/img/mistake-oz.png"/>
      </figure>
    </article>
  </body>
</html>