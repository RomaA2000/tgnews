<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/health-care/coronavirus-120042700038_1.html"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="coronavirus ने बदल दिए हैं लक्षण, जानिए Expert Advice"/>
    <meta property="og:description" content="इसके शुरुआती लक्षणों में 3 लक्षणों को प्रमुखता दी गई थी- बुखार आना, कफ या खांसी, सांस लेने में तकलीफ। लेकिन जैसे-जैसे यह बीमारी फैलती गई और एक महामारी (Pandemic) का रूप लिया तो यह पता लगा कि दूसरे लक्षणों की वजह से भी इस बीमारी की पहचान की गई है....."/>
  </head>
  <body>
    <article>
      <h1>coronavirus ने बदल दिए हैं लक्षण, जानिए Expert Advice</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">नेहा रेड्डी</a></address>
      <p>कोरोना का प्रकोप थमने का नाम ही नहीं ले रहा है। कोरोना के नए मामले लगातार सामने आ रहे हैं और देश में कोरोना पॉजिटिव मरीजों की संख्या 28 हजार के करीब पहुंच गई है, वहीं 872 लोग इस संक्रमण से अपनी जान गंवा चुके हैं।<br/>जिस रफ्तार से कोरोना के मामले बढ़ रहे हैं, उसी रफ्तार से इसके लक्षणों में बदलाव भी देखा जा रहा है। जी हां, और बदलते लक्षण कोरोना वायरस के खतरे को और ज्यादा बढ़ा रहे हैं और ये ऐसे केस हैं जिसमें व्यक्ति कोरोना पॉजिटिव होता तो है, पर उसमें कोरोना के लक्षण नजर नहीं आते।<br/><br/>विश्व स्वास्थ्य संगठन<b> (WHO)</b> ने कोरोना के लक्षणों में तेज बुखार, सूखी खांसी और गले में दर्द, सांस लेने में तकलीफ जैसे लक्षण बताए थे। लेकिन जैसे-जैसे कोरोना से स्थितियां बिगड़ती जा रही हैं, वैसे-वैसे कोरोना के लक्षणों में बदलाव भी देखा जा रहा है।<br/>कोरोना की पहचान में खांसी, बुखार व सांस लेने में तकलीफ आदि होते हैं। इन समस्याओं से यदि व्यक्ति ग्रसित है तो उस व्यक्ति को कोरोना हो सकता है। लेकिन ऐसे भी कुछ मामले सामने आए हैं जिनमें ये लक्षण नजर नहीं आए लेकिन वे कोरोना से पीड़ित पाए गए। जैसे कुछ समय पहले महाराष्ट्र में जिन 50 से अधिक पत्रकारों में कोरोना पॉजिटिव पाया गया था, उनमें से अधिकांश में कोरोना के कोई लक्षण ही नहीं थे।<br/>ऐसा इसलिए होता है, क्योंकि ऐसे व्यक्ति जिनका इम्यून सिस्टम मजबूत होता है, उन पर कोरोना के लक्षण नजर नहीं आते। कोरोना से वे ग्रसित तो रहते हैं लेकिन प्रतिरोधक क्षमता के मजबूत होने के कारण उनमें लक्षण नजर नहीं आते। लेकिन अगर इनके संपर्क में कोई ऐसा व्यक्ति आ जाए जिसकी प्रतिरोधक क्षमता कमजोर हो तो वह बहुत जल्द इससे संक्रमित होकर बीमार पड़ सकता है।<br/><br/><u><b>आखिर क्या है कोरोना वायरस के नए लक्षण? आइए, जानते हैं एक्सपर्ट एड्वाइस</b></u></p>
      <figure>
        <img src="https://media.webdunia.com/_media/hi/img/article/2020-04/27/full/1587972422-2532.jpg"/>
      </figure>
      <p><u><b>कोविड-19 के नए लक्षणों को जानने के लिए हमने बात की डॉ. अतुल समैया (कैंसर स्पेशलिस्ट) से<br/></b></u><br/><b>डॉ. अतुल समैया</b> बताते हैं कि कोरोना वायरस बीमारी कोविड-19 एक वायरल इंफेक्शन है, यह 1 से लगभग 3 व्यक्तियों में फैल सकता है इसलिए इसे गंभीर माना जाता है।<br/>इसके शुरुआती लक्षणों में 3 लक्षणों को प्रमुखता दी गई थी- बुखार आना, कफ या खांसी, सांस लेने में तकलीफ। लेकिन जैसे-जैसे यह बीमारी फैलती गई और एक महामारी (Pandemic) का रूप लिया तो यह पता लगा कि दूसरे लक्षणों की वजह से भी इस बीमारी की पहचान की गई है। 6 नए लक्षणों को लेकर कोरोना वायरस के लक्षणों में इनका उल्लेख किया गया।<br/><br/><b>डॉ. समैया </b>बताते हैं कि इन 6 प्रमुख लक्षणों में किल्स यानी ठंड लगना, कंपकंपी के साथ ठंड लगना, गले में दर्द, मांसपेशियों में दर्द, सरदर्द और जो नया लक्षण शामिल किया गया है, वह है स्वाद और सुंगध का चले जाना। कोई भी व्यक्ति जो इन लक्षणों से ग्रसित है, बुखार के साथ यदि ये Symtoms दिखते हैं, तो उसे अपना मेडिकल चेकअप जरूर करवाना चाहिए।</p>
    </article>
  </body>
</html>