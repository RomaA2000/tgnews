<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/invatamant/o-scoala-gimnaziala-si-trei-licee-din-constanta-asteapta-verdictul-unor-finantari-prioritare-718008.html"/>
    <meta property="og:site_name" content="ZIUA de Constanta"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="O școală gimnazială și trei licee din Constanța așteaptă „verdictul” unor finanțări prioritare"/>
    <meta property="og:description" content="Cinci din cele 41 de puncte de pe ordinea de zi a sedintei ordinare a Consiliului Local Constanta, convocat miercuri, 29 aprilie, au ca obiect decizii referitoare la patru unitati de invatamant din ..."/>
  </head>
  <body>
    <article>
      <h1>O școală gimnazială și trei licee din Constanța așteaptă „verdictul” unor finanțări prioritare</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">Simona ANGHEL</a></address>
      <p>
        <a href="https://www.ziuaconstanta.ro/stiri/invatamant/o-scoala-gimnaziala-si-trei-licee-din-constanta-asteapta-verdictul-unor-finantari-prioritare-718008.html?imagini=1#scroll">🖼️ Galerie foto (1)</a>
      </p>
      <p>Cinci din cele 41 de puncte de pe ordinea de zi a ședinței ordinare a Consiliului Local Constanța, convocat miercuri, 29 aprilie, au ca obiect decizii referitoare la patru unități de învățământ din municipiul Constanța: Școala gimnazială nr. 7 „Remus Opreanu”, Liceul Tehnologic de Electrotehnică și Telecomunicații, Liceul Teoretic „Traian” și Liceul Teoretic „Decebal”.<br/><br/>În cazul Școlii „Remus Opreanu” va fi supus aprobării proiectul „Îmbunătățirea eficienței energetice a imobilului acestei unități de învățământ prin Programul RO-Energy, finanțator Granturile SEE și Norvegiene 2014-2020, care a fost depus spre finanțare în data de 31 martie 2020 și se află în etapa de evaluare. În cadrul acestui proiect CLM Constanța, în calitate de „promotor de proiect”, ar urma să asigure o cofinanțare de 15%. „Scopul proiectului îl constituie îmbunătățirea eficienței energetice a imobilului Școala gimnazială nr. 7, respectiv reducerea consumului de energie pentru o clădire care deși este într-o stare tehnică bună, înregistrează consumuri foarte mari de energie”, se arată în referatul de aprobare.<br/><br/>Unitate de învățământ aflată în centrul nedorit al atenției comunității constănțene din cauza stării de degradare în care se află clădirea, Liceul Tehnologic de Electrotehnică și Telecomunicații este, în sfârșit, „pe masa de lucru” a consilierilor locali, pentru obiectivul de investiții „Reabilitare, modernizare și dotare” în valoare totală estimativă a investiției de 8.624.871,76 lei fără TVA, prin intermediul Programului Operațional Regional (POR) 2014-2020, Axa 4, Prioritatea de investiții 4.4, Obiectivul specific 4.5 Creșterea calității infrastructurii educaționale relevante pentru piața forței de muncă.<br/>Tot despre o investiție POR 2014-2020 este vorba și în cazul Liceului Teoretic „Decebal”, pentru care s-a depus spre finanțare proiectul „Creșterea eficienței energetice a imobilului”, având o valoare estimativă a investiției de 10.655.771,11 lei fără TVA.<br/>De asemenea, pentru Liceul Teoretic „Traian” este prevăzută a fi supusă aprobării aceeași finanțare a unui proiect „Creșterea eficienței energetice a imobilului”.<br/> <br/><b>Citește și:</b><br/><br/><a href="https://www.ziuaconstanta.ro/stiri/administratie-locala/un-nou-parc-in-constanta-lucrarile-de-amenajare-se-vor-realiza-pe-o-suprafata-de-2-hectare-documente-717932.html">Un nou parc în Constanța! Lucrările de amenajare se vor realiza pe o suprafață de 2 hectare (documente)</a></p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/administratie-locala/consiliul-local-trebuie-sa-ia-o-decizie-in-legatura-cu-un-spatiu-propus-sa-devina-sediul-cresei-casuta-spiridusilor-legaturi-cu-patronii-gradintei-718001.html"/>
        <a href="https://www.ziuaconstanta.ro/stiri/administratie-locala/ce-asociatii-si-fundatii-care-acorda-servicii-de-asistenta-sociala-in-municipiul-constanta-vor-primi-subventii-de-la-bugetul-local-pentru-2020-document-718015.html"/>
        <a href="https://www.ziuaconstanta.ro/stiri/justitie/ce-vrea-sri-de-la-consiliul-local-constanta-cazul-aflat-azi-pe-rolul-instantei-717818.html"/>
        <a href="https://www.ziuaconstanta.ro/stiri/justitie/magistratii-s-au-pronuntat-in-dosarul-luminitei-vladescu-social-democrata-se-intoarce-la-primarie-si-in-consiliul-local-de-la-medgidia-717416.html"/>
        <a href="https://www.ziuaconstanta.ro/stiri/administratie-locala/ce-calificativ-a-primit-la-evaluarea-anuala-managerul-muzeului-de-arta-populara-constanta-document-716408.html"/>
        <a href="https://www.ziuaconstanta.ro/stiri/politic/deputatul-usr-stelian-ion-vine-cu-o-noua-propunere-catre-clm-proiectul-vizeaza-masuri-de-organizare-a-activitatii-institutiilor-publice-locale-document-716421.html"/>
        <a href="https://www.ziuaconstanta.ro/stiri/administratie-locala/tribunalul-decide-soarta-plajelor-constantene-cand-se-va-pronunta-instanta-715222.html"/>
        <a href="https://www.ziuaconstanta.ro/stiri/coronavirus-ultimele-stiri-despre-epidemia-de-coronavirus/cum-poti-sustine-prin-donatii-sau-sponsorizari-activitatea-medicala-din-spitalul-de-boli-infectioase-constanta-centru-regional-pentru-tratarea-covid-19-documente-715223.html"/>
        <a href="https://www.ziuaconstanta.ro/stiri/justitie/regulamentul-parcarilor-din-constanta-ramane-neschimbat-pronuntarea-amanata-pentru-25-martie-715046.html"/>
        <a href="https://www.ziuaconstanta.ro/stiri/justitie/toti-posesorii-de-masini-din-constanta-vizati-judecatorii-decid-azi-soarta-regulamentului-privind-locurile-de-parcare-714954.html"/>
        <a href="https://www.ziuaconstanta.ro/in-constanta/sedinte-consiliu/consiliul-local-al-comunei-valu-lui-traian-convocat-in-sedinta-ordinara-714504.html"/>
        <a href="https://www.ziuaconstanta.ro/stiri/politic/in-perspectiva-alegerilor-locale-pnl-constanta-invita-toti-liderii-partidelor-de-dreapta-la-un-dialog-714285.html"/>
        <a href="https://www.ziuaconstanta.ro/stiri/justitie/abadl-versus-consiliul-local-constanta-miza-o-reprezinta-peste-23-000-mp-de-plaja-ce-se-intampla-cu-procesul-714098.html"/>
        <a href="https://www.ziuaconstanta.ro/stiri/actualitate/al-optulea-proces-in-instanta-cu-privire-la-acordarea-burselor-elevilor-castigat-de-aec-713947.html"/>
        <a href="https://www.ziuaconstanta.ro/stiri/politic/usr-constanta-isi-prezinta-candidatii-pentru-consiliul-local-municipal-713945.html"/>
      </related>
    </article>
  </body>
</html>