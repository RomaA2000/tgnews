<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ondarock.it/recensioni/2020-adult-perceptionisasofdeception.htm"/>
    <meta property="og:site_name" content="OndaRock"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="ADULT."/>
    <meta property="og:description" content="Il duo in una fusione domata tra sonorit&amp;agrave; electro wave, Ebm e una soffocante ansia punk"/>
  </head>
  <body>
    <article>
      <h1>ADULT.</h1>
      <h2>Perception Is/As/Of Deception</h2>
      <address><time datetime="2020-04-27T00:00:00+00:00">27 Apr 2020</time> by <a rel="author" href="https://www.ondarock.it/staff/micheleguerrini.htm" target="_blank">Michele Guerrini</a></address>
      <pre>2020 (Dais) | <i>synth-wave, synth-pop, electro-punk</i></pre>
      <p>Un titolo frammentato e ambiguo, aperto nei suoi significati; una cover similmente spezzata e liberamente componibile, a rappresentare un percorso plurale e instabile. Sono questi, forse, gli unici elementi di apertura di un lavoro solidamente fondato in un'estetica precisa.<br/>L'album continua il percorso intrapreso dal precedente "This Behaviour" del 2018, sempre per Dais Records dove il duo composto da Adam Lee Miller e Nicola Kuperus ha finalmente trovato la propria terra di appartenenza a livello sonoro. Qui si approfondiscono parole e immaginari legati a un'eterna notte al neon, un viaggio permanente in una sensazione tra nostalgia e alienazione lungo tutto l'Lp.<br/><br/>La fusione domata tra sonorità electro-<a href="https://www.ondarock.it/speciali/newwave.htm">wave</a>, Ebm e una soffocante ansia punk ci conduce tra i corridoi plastici di supermercati notturni, strade notturne di <i>red districts</i>, in una ricerca introspettiva non sempre giustificata.<br/>Brani come il singolo "Why Always Why" o la distopica "Total Total Damage" segnano il ritmo di una marcia forse troppo cadenzata, che attirerà a sé gli amanti del genere ma non penetrerà altrove.<br/><br/>Gli Adult. vogliono raccontare un vuoto pneumatico della realtà che ci circonda; un vuoto riempito casualmente da frammenti tra cui si può danzare, in una lunga, violenta, notte.</p>
      <p>(27/04/2020)</p>
      <h3>Tracklist</h3>
      <ol>
        <li>We Look Between Each Other</li>
        <li>Second Nature</li>
        <li>Don't Reduce Me</li>
        <li>Why Always Why</li>
        <li>Total Total Damage</li>
        <li>Have I Started At The End</li>
        <li>Controlled By</li>
        <li>Reconstruct The Construct</li>
        <li>Untroubled Mind (Bring Me Back)</li>
      </ol>
    </article>
  </body>
</html>