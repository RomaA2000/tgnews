<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://uza.uz/oz/world/mudofaaga-eng-k-p-mabla-sarflayetgan-besh-mamlakat-nomi-elon-27-04-2020"/>
    <meta property="og:site_name" content="uza.uz"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="Мудофаага энг кўп маблағ сарфлаётган беш мамлакат номи эълон қилинди"/>
  </head>
  <body>
    <article>
      <h1>Мудофаага энг кўп маблағ сарфлаётган беш мамлакат номи эълон қилинди</h1>
      <address>
        <time datetime="2020-04-27T00:00:00+00:00">27 Apr 2020</time>
      </address>
      <p><b>Россия ҳарбий сарф-харажатлар бўйича 2019 йилда дунё мамлакатлари орасида тўртинчи ўринни эгаллаган. Мамлакатнинг мудофаа мақсадлари учун сарфлаган маблағи 65,1 миллиард долларга (4,5 фоизга ошган) етган.</b> <br/>Стокгольмдаги дунё муаммоларини тадқиқ қилиш халқаро институти (SIPRI) эълон қилган пресс-релизда ана шундай рақамлар келтирилган. <br/>Институт тарқатган маълумотларда келтирилишича, 2019 йилда ҳарбий харажатлар учун дунё бўйича 1 триллион 917 миллиард долларга (ўсиш 2018 йилга нисбатан 3,6 фоиз) ўсган. <br/>Шунингдек, маърузада ушбу кўрсаткичлар бўйича биринчи ўринда бораётган АҚШда ҳам мудофаа харажатлари ўсгани айтилди. Ўтган йили АҚШнинг бу борада сарфлаган маблағи 5,3 фоизга ошган ва 732 миллиард долларни ташкил этган. <br/>Биринчи бешликка шунингдек, улкан ҳарбий харажатлари билан Хитой, Ҳиндистон ва Саудия Арабистони ҳам кирди. <br/>Масалан, Хитойнинг мудофаа харажатлари ҳам ўтган йилда 5,1 фоизга ортган ва 261 миллиард долларга етган. Ҳиндистон ўзининг бу борадаги кўрсаткичларини 6,8 фоизга ошириб 71,1 миллиард доллар сарфлаган. <br/>Бундан ташқари, мудофаага энг кўп пул сарфлаётган дунёдаги 15 мамлакат орасида Германияда ҳам ўсиш жуда юқори бўлди. Мамлакат 2019 йилда қуролланиш харажатларини 10 фоизга (49,3 миллиард доллар) оширган.</p>
      <figure>
        <img src="http://uza.uz/include/img/tg-chan-oz.png"/>
      </figure>
      <figure>
        <img src="http://uza.uz/include/img/mistake-oz.png"/>
      </figure>
    </article>
  </body>
</html>