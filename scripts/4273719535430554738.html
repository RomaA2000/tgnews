<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/coronavirus/shivraj-singh-chouhan-govt-dist-ayurvedic-kada-to-protect-against-coronavirus-120042700097_1.html"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="लोगों की इम्युनिटी बढ़ाने के लिए शिवराज सरकार मुफ्त में बांटेगी आयुर्वेदिक काढ़ा जीवन अमृत योजना में एक करोड़ लोगों को दिए जाएंगे 50-50 ग्राम के पैकेट्स"/>
    <meta property="og:description" content="कोरोना से जूझ रहे देश के लोगों से प्रधानमंत्री नरेंद्र मोदी बार-बार आयुर्वेद के जरिए अपनी इम्युनिटी क्षमता बढ़ाने की अपील कर रहे है। बीते रविवार को अपनी मन की बात में एक बार फिर पीएम मोदी ने लोगों से आयुर्वेदिक काढ़ा पीने की बात कही थी। प्रधानमंत्री की इस अपील के बाद मध्यप्रदेश में शिवराज सरकार ने लोगों में प्रतिरोधक (इम्युनिटी ) क्षमता बढ़ाने के लिए मुफ्त में आयुर्वेदिक काढ़ा बांटने का बड़ा फैसला किया है।"/>
  </head>
  <body>
    <article>
      <h1>लोगों की इम्युनिटी बढ़ाने के लिए शिवराज सरकार मुफ्त में बांटेगी आयुर्वेदिक काढ़ा <br/>जीवन अमृत योजना में एक करोड़ लोगों को दिए जाएंगे 50-50 ग्राम के पैकेट्स</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">विकास सिंह</a></address>
      <p>भोपाल। कोरोना से जूझ रहे देश के लोगों से प्रधानमंत्री नरेंद्र मोदी बार-बार आयुर्वेद के जरिए अपनी इम्युनिटी क्षमता बढ़ाने की अपील कर रहे है। बीते रविवार को अपनी मन की बात में एक बार फिर पीएम मोदी ने लोगों से आयुर्वेदिक काढ़ा पीने की बात कही थी। <br/>प्रधानमंत्री की इस अपील के बाद मध्यप्रदेश में शिवराज सरकार ने लोगों में प्रतिरोधक (इम्युनिटी ) क्षमता बढ़ाने के लिए मुफ्त में आयुर्वेदिक काढ़ा बांटने का बड़ा फैसला किया है। कोरोना संक्रमण के समय लोगों में प्रतिरोधक क्षमता बढ़ाने के लिए मुफ्त में काढ़ा बांटने की योजना बनाने वाला मध्यप्रदेश में संभवत: देश में पहला राज्य है।<br/><br/>सोमवार को मंत्रालय में मुख्यमंत्री <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B6%E0%A4%BF%E0%A4%B5%E0%A4%B0%E0%A4%BE%E0%A4%9C+%E0%A4%B8%E0%A4%BF%E0%A4%82%E0%A4%B9+%E0%A4%9A%E0%A5%8C%E0%A4%B9%E0%A4%BE%E0%A4%A8">शिवराज सिंह चौहान </a>ने जीवन अमृत योजना लांच की। मुख्यमंत्री शिवराज सिंह चौहान ने कहा कि योजना के तहत आयुर्वेदिक काढ़े के 50-50 ग्राम के पैकेट को एक करोड़ लोगों में मुफ्त में बांटा जाएगा।</p>
      <figure>
        <img src="https://media.webdunia.com/_media/hi/img/article/2018-05/28/full/1527497484-2196.jpg"/>
      </figure>
      <p>मुख्यमंत्री ने कहा कि कोरोना से बचने के लिए हमको अपनी रोग प्रतिरोधक क्षमता बढ़ानी होगी और इसके लिए आयुर्वेदिक काढ़ा काफी मददगार होता है। इस काढ़े को त्रिकटा चूर्ण, सौंठ, पीपल और काली मिर्च को मिलाकर तैयार किया गया है। इस गर्म पानी में तुलसी के पत्तों के साथ पीने से शरीर की प्रतिरोधक क्षमता बढ़ती है।<br/><br/>योजना के तहत प्रदेश के एक करोड़ परिवार को सरकार लघु वनोपज संघ और आयुष विभाग के द्धारा तैयार जड़ी बूटियों से तैयार आयुर्वेदिक चूर्ण और काढ़ा दिया जाएगा। पूरी तरह आयुर्वेदिक काढ़ा न केवल कोरोना बल्कि सर्दी,जुकाम और<br/>खांसी आदि में भी काफी फायदेमंद होगा। मुख्यमंत्री ने लोगों से आयुर्वेदिक काढ़ा पीने की अपील की है।</p>
    </article>
  </body>
</html>