<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/coronavirus/36-new-cases-were-reported-in-rajasthan-120042700036_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="Corona virus: राजस्थान में 3 और लोगों की मौत, 36 नए मामले आए सामने"/>
    <meta property="og:description" content="जयपुर। राजस्थान में कोरोना वायरस संक्रमण से 3 और लोगों की मौत हो गई और संक्रमण के 36 नए मामले सामने आने से राज्य में इस वायरस से संक्रमित लोगों की कुल संख्या बढ़कर सोमवार को 2,221 हो गई। राज्य में इस संक्रमण से कुल 44 लोगों की मौत हो चुकी है जिनमें से 24 लोगों की मौत जयपुर में हुई है।"/>
  </head>
  <body>
    <article>
      <h1>Corona virus: राजस्थान में 3 और लोगों की मौत, 36 नए मामले आए सामने</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">Webdunia</a></address>
      <p>जयपुर। <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B0%E0%A4%BE%E0%A4%9C%E0%A4%B8%E0%A5%8D%E0%A4%A5%E0%A4%BE%E0%A4%A8">राजस्थान </a>में <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%95%E0%A5%8B%E0%A4%B0%E0%A5%8B%E0%A4%A8%E0%A4%BE+%E0%A4%B5%E0%A4%BE%E0%A4%AF%E0%A4%B0%E0%A4%B8">कोरोना वायरस </a>संक्रमण से 3 और लोगों की मौत हो गई और संक्रमण के 36 नए मामले सामने आने से राज्य में इस वायरस से संक्रमित लोगों की कुल संख्या बढ़कर सोमवार को 2,221 हो गई। राज्य में इस संक्रमण से कुल 44 लोगों की मौत हो चुकी है जिनमें से 24 लोगों की मौत <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%9C%E0%A4%AF%E0%A4%AA%E0%A5%81%E0%A4%B0">जयपुर </a>में हुई है।<br/><b>ALSO READ: <br/><a href="https://hindi.webdunia.com/coronavirus/rajasthan-all-set-to-try-plasma-therapy-for-corona-patients-120042500104_1.html">राजस्थान ने भी की प्लाज्मा थेरेपी की तैयारी, ICMR से हरी झंडी का इंतजार<br/></a></b>राज्य के अतिरिक्त मुख्य सचिव (स्वास्थ्य) रोहित कुमार सिंह ने बताया कि जयपुर में सोमवार को 3 और लोगों की मौत के मामले सामने आए। इसके अलावा सोमवार सुबह 9 बजे तक राज्य में संक्रमण के 36 नए मामले सामने आए जिनमें जयपुर में 9, झालावाड़ में 9, <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%9F%E0%A5%8B%E0%A4%82%E0%A4%95">टोंक </a>में 6, कोटा में 4 और जैसलमेर एवं भीलवाड़ा में 1-1 नया मामला शामिल है।<br/>राजस्थान में कोरोना वायरस संक्रमण के कुल मामलों में 2 इतालवी नागरिकों के अलावा 61 वे लोग भी शामिल हैं जिन्हें ईरान से लाकर जोधपुर एवं जैसलमेर में सेना के आरोग्य केंद्रों में ठहराया गया है। राज्यभर में 22 मार्च से बंद लागू है और अनेक थाना क्षेत्रों में कर्फ्यू लगा हुआ है। (भाषा)</p>
    </article>
  </body>
</html>