<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://uza.uz/oz/world/yashillar-partiyasi-evropaliklarni-amzhi-atlikka-cha-irmo-da-27-04-2020"/>
    <meta property="og:site_name" content="uza.uz"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="“Яшиллар партияси” европаликларни ҳамжиҳатликка чақирмоқда"/>
  </head>
  <body>
    <article>
      <h1>“Яшиллар партияси” европаликларни ҳамжиҳатликка чақирмоқда</h1>
      <address>
        <time datetime="2020-04-27T00:00:00+00:00">27 Apr 2020</time>
      </address>
      <p><b>Коронавирус пандемияси туфайли Европада вазият ҳамон кескинлигича қолмоқда. Бироқ, бундан тўрт йил бурун 2016 мартда қабул қилинган Европа Иттифоқи ва Туркия ўртасидаги келишувга кўра, Германия ҳам қочоқларни қабул қилган, деб ёзмоқда Германиянинг “Шпигель” нашри. <br/></b><br/>“Яшиллар партияси” раҳбари Роберт Хабек ОАВга берган интервьюсида, Европа Иттифоқи ва Германия ҳукумати диққатини Грециянинг Лесбос оролида жойлаштирилган 20 мингга яқин қочоқларга қаратди, шунингдек, у ушбу лагерларга коронавирус балоси бормаслигининг олдини олиш бўйича кескин чоралар кўриш лозимлигини айтган. <br/><br/>Унинг таъкидлашича, ҳозир бу лагерларда коронавирус билан зарарланган инсонлар бўлмаса-да, у ердаги яшаш шароити ночор аҳволда. Айниқса, санитария-гигиена ҳолати, тиббий таъминот ачинарли. Мабодо, бу ерларда коронавирус тарқалса қочоқлар ҳаёти мураккаб вазиятга тушиб қолиши мумкин, дейди Роберт Хабек. <br/><br/>Эслатиб ўтиш жоиз, Германия ҳукумати март ойи бошларида бир ярим мингга яқин ҳимояга муҳтож вояга етмаган болаларнинг бир қисмини Германияга олиб келишга розилик билдирган эди. Партия раҳбари бутун дунёни саросимага солиб турган мазкур пандемия ҳолатидан тўғри хулоса чиқариш кераклигини таъкидлади. У бутун европаликлар ва германияликларни коронавирусга қарши курашда бирдамликка чақирди.</p>
      <figure>
        <img src="http://uza.uz/include/img/tg-chan-oz.png"/>
      </figure>
      <figure>
        <img src="http://uza.uz/include/img/mistake-oz.png"/>
      </figure>
    </article>
  </body>
</html>