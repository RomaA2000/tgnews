<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/bollywood-gossip/karan-johar-apologises-for-insensitive-posts-amid-lockdown-120042700074_1.html"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="लॉकडाउन में किए गए ‘असंवेदनशील’ पोस्ट्स पर करण जौहर ने मांगी माफी, बोले- मैंने जानबूझकर नहीं किया…"/>
    <meta property="og:description" content="पूरा देश कोरोना संकट के कारण लागू हुए लॉकडाउन में बंद है। इस दौरान बॉलीवुड सेलेब्स वीडियो और फोटो शेयर कर अपनी दिनचर्या शेयर करते रहते हैं। करण जौहर अपने बच्चों यश और रूही के वीडियो पोस्ट करते रहे हैं। अब, करण ने अपने ‘असंवेदनशील’ पोस्ट्स को लेकर माफी मांगी है। दरअसल, करण जौहर ने ट्विटर पर एक वीडियो देखा, जिसमें बताया गया है कि कई सेलिब्रिटिज अपने आलीशान घरों में रहते हुए लॉकडाउन को इंजॉय कर रहे हैं, जबकि आम लोगों को महामारी के दौरान संघर्ष करना पड़ रहा है।"/>
  </head>
  <body>
    <article>
      <h1>लॉकडाउन में किए गए ‘असंवेदनशील’ पोस्ट्स पर करण जौहर ने मांगी माफी, बोले- मैंने जानबूझकर नहीं किया…</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">Webdunia</a></address>
      <p>पूरा देश कोरोना संकट के कारण लागू हुए <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B2%E0%A5%89%E0%A4%95%E0%A4%A1%E0%A4%BE%E0%A4%89%E0%A4%A8">लॉकडाउन </a>में बंद है। इस दौरान बॉलीवुड सेलेब्स वीडियो और फोटो शेयर कर अपनी दिनचर्या शेयर करते रहते हैं। <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%95%E0%A4%B0%E0%A4%A3+%E0%A4%9C%E0%A5%8C%E0%A4%B9%E0%A4%B0">करण जौहर </a>अपने बच्चों यश और रूही के वीडियो पोस्ट करते रहे हैं। अब, करण ने अपने ‘असंवेदनशील’ पोस्ट्स को लेकर माफी मांगी है। <br/><br/>दरअसल, करण जौहर ने ट्विटर पर एक वीडियो देखा, जिसमें बताया गया है कि कई सेलिब्रिटिज अपने आलीशान घरों में रहते हुए लॉकडाउन को इंजॉय कर रहे हैं, जबकि आम लोगों को महामारी के दौरान संघर्ष करना पड़ रहा है।</p>
      <figure>
        <iframe data-src="https://twitter.com/karanjohar/status/1254061381478871040?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>इस वीडियो को देखने के बाद करण जौहर ने शेयर करते हुए लिखा, ‘इससे मुझे बहुत तकलीफ हो रही है और मुझे अहसास हुआ कि मेरे पोस्ट कई लोगों के लिए असंवेदनशील हो सकते हैं। मैं दिल से माफी मांगता हूं और कहना चाहता हूं कि ये सब जानबूझकर नहीं किया गया है। लेकिन स्पष्ट रूप से भावनात्मक दूरदर्शिता की कमी हो सकती है। मुझे माफ कर दीजिए।’</p>
    </article>
  </body>
</html>