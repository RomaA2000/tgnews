<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/politic/plan-pentru-relansarea-economica-si-sociala-pentru-judetul-nostru-dupa-iesirea-din-starea-de-urgenta-elaborat-de-usr-constanta-718011.html"/>
    <meta property="og:site_name" content="ZIUA de Constanta"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="Plan pentru relansarea economică și socială pentru județul nostru, după ieșirea din starea de urgență, elaborat de USR Constanța"/>
    <meta property="og:description" content="Presedintele organizatiei judetene a USR Constanta, Remus Negoi propune un plan pentru relansarea economica si sociala pentru judetul nostru, dupa iesirea din starea de urgenta, insotit de cateva ..."/>
  </head>
  <body>
    <article>
      <h1>Plan pentru relansarea economică și socială pentru județul nostru, după ieșirea din starea de urgență, elaborat de USR Constanța </h1>
      <address><time datetime="2020-04-27T00:00:00+00:00">27 Apr 2020</time> by <a rel="author">Lavinia SICLITARU</a></address>
      <p>
        <a href="https://www.ziuaconstanta.ro/stiri/politic/plan-pentru-relansarea-economica-si-sociala-pentru-judetul-nostru-dupa-iesirea-din-starea-de-urgenta-elaborat-de-usr-constanta-718011.html?imagini=1#scroll">🖼️ Galerie foto (1)</a>
      </p>
      <p>Președintele organizației județene a USR Constanța, Remus Negoi propune un plan pentru relansarea economică și socială pentru județul nostru, după ieșirea din starea de urgență, însoțit de câteva măsuri clare și coerente.<br/>Potrivit lui Negoi, atât autoritățile județene, cât și cele locale, în colaborare cu autoritățile naționale, trebuie să ia măsuri foarte ferme, pornind de la două principii de bază:protejarea populației și relansarea economică.</p>
      <h3>Propuneri de măsuri socio-economice pe termen scurt și mediu, la nivelul județului Constanța</h3>
      <p>ETAPA I - <b>Măsuri implementabile de către autoritățile județene / locale – începând cu luna mai 2020:</b><br/>a. Investiții în suplimentarea numărului de paturi ATI (dotate cu ventilatoare pulmonare) în toate spitalele din județ care sunt prinse în programul Covid19, până la un număr suficient de mare, estimat pentru un scenariu de gravitate medie spre mare a infecțiilor potențiale viitoare.<br/>b. Investiții în suplimentarea echipamentelor tip PCR (de testare) în toate spitalele și policlinicile din județ, până la un număr suficient de mare.<br/>c. Relocare de procent mai mare din investiții în Spitalul Județean, Spitalul de Boli Infecțioase și în toate celelalte spitale din județ, precum și în toate policlinicile din județ, care pot preveni o nouă creștere a cazurilor de infectări – achiziții de echipamente de testare, echipamente complete de protecție (combinezoane, măști, viziere, mănuși) pentru absolut tot personalul medical și non-medical, tuneluri de dezinfectare, echipamente de dezinfectare cu UV a încăperilor spitalelor, suficiente kituri de testare pentru personalul medical și auxiliar, testere pentru temperatura umană aplicabile ABSOLUT tuturor pacienților care intră într-un spital / policlinică, etc.<br/>d. Negocieri cu companiile aeriene pentru utilizarea aeroportului Mihail Kogălniceanu – în afara curselor charter (necesare cel puțin turiștilor, dar și navigatorilor / lucrătorilor care pleacă sau vin, pentru a degreva aeroportul Otopeni și a micșora interacțiunile umane).<br/>e. Eliminarea taxei de promovare turistică pentru sezonul 2020, ce trebuie achitată de hotelierii de pe litoral.<br/>f. Înființarea unei Asociații Comunitare de către Consiliul Județean și majoritatea Consiliilor Locale interesate – pentru facilitarea interacțiunii micilor producători cu marile lanțuri de magazine.<br/>g. Deschiderea unor centre / târguri regionale, altele decât cele existente (în municipii, orașe, comune mai mari), pentru comercializarea produselor agricole, fără achitarea de taxe pentru anul 2020 de către producători – sprijinirea producătorilor.<br/>h. Implementarea aplicației informatice „Aprozarul Online”, realizată de USR Constanța, care poate fi pusă la dispoziția Consiliului Județean / Primăriilor interesate – pentru sprijinirea producătorilor mici în a-și promova / vinde mărfurile prin intermediul internetului, astfel încât producția să nu rămână în stocul acestora.<br/>i. Reducerea cheltuielilor bugetare inutile sau mai puțin importante (pe parcursul întregului an 2020), până când situația va reveni la normal – borduriade, balustraderiade, vopsitoriade, toaletări copaci, festivaluri inutile.<br/>j. Digitalizarea serviciilor din Consiliul Județean și din Consiliile Locale (cel puțin din localitățile unde este posibil acest lucru) – plăți de impozite și taxe, obținere autorizații, depunere documentații, etc., pentru reducerea la maximum a interacțiunii umane, pentru rapiditate și eficientizare a serviciilor prestate.<br/><br/><b>ETAPA a II a - Măsuri de relansare socio-culturală, la nivel local – regional, implementabile de către autoritățile județene / locale - începând cu luna iunie / iulie 2020:</b><br/><br/>a. Redeschiderea instituțiilor de cultură (teatre, muzee, săli de spectacole, etc.), cu respectarea regulilor minime de distanțare socială și de protecție - înjumătățirea locurilor ocupate de spectatori în interior, purtarea de măști și mănuși, covoare dezinfectante la intrările în săli, dispensere de dezinfectanți la intrare.<br/>b. Reluarea competițiilor cultural – sportive - cu respectarea regulilor minime de distanțare socială (înjumătățirea / mai puțin a locurilor ocupate de spectatori în interior și exterior) și de protecție (purtarea de măști și mănuși pentru spectatori, covoare dezinfectante la intrările în săli, dispensere de dezinfectanți la intrare în săli sau stadioane).<br/>c. Dotarea stațiunilor de pe litoral cu containere medicale, amenajate pentru testarea turiștilor – dotate cu scannere de temperatură, kit-uri testare Covid-19, prim ajutor.<br/>d. Menținerea măsurilor de igienizare și dezinfecție a tuturor spațiilor comune – locuri de joacă, locuri aglomerate, etc.<br/>e. Anularea cheltuielilor din capitolul evenimente (anularea, în 2020, a tuturor evenimentelor de genul Zilelor orașului / comunei, Zilele Recoltelor, etc.).<br/>f. Anularea cheltuielilor pentru cursuri ale angajaților instituțiilor publice, ținute în alte localități decât cea de reședință a respectivei instituții. Cursurile deja contractate pot fi ținute exclusiv online.<br/>g. Anularea cheltuielilor de protocol sau cel puțin înjumătățirea lor și redirecționarea către asigurarea de măști, soluții dezinfectante pentru instituțiile / spațiile publice.<br/>h. Obligativitatea hotelierilor:<br/>- de a impune personalului propriu obligativitatea purtării de măști și mănuși.<br/>- de a dezinfecta permanent spațiile comune.<br/>- de a se dota (cel puțin la intrări – ieșiri) cu covoare îmbibate cu dezinfectant.<br/>- de a se dota (cel puțin la intrări – ieșiri) cu dispensere cu dezinfectant pentru mâini, la dispoziția turiștilor.<br/>- de a nu permite intrarea turiștilor în spațiile comune fără purtarea de măști și mănuși.<br/>- de a se efectua, pe cât posibil, plăți cu cardul bancar, iar acolo unde nu este posibil, să se plătească cu sume în numerar fixe.<br/>i. Obligativitatea tuturor deținătorilor de spații de alimentație publică - restaurante, baruri, terase:<br/>- de a aranja mesele astfel încât să existe o distanțare de cel puțin 2 metri între ele.<br/>- de a impune personalului propriu obligativitatea purtării de măști și mănuși.<br/>- de a dezinfecta permanent spațiile.<br/>- de a se dota (cel puțin la intrări – ieșiri) cu covoare îmbibate cu dezinfectant.<br/>- dispensere de dezinfectanți pentru mâini, la dispoziția clienților, la intrare și din loc în loc.<br/>- de a nu permite intrarea în interior a turiștilor fără purtarea de măști și mănuși (acestea pot fi scoase doar când se stă la masă).<br/>- de a se efectua, pe cât posibil, plăți cu cardul bancar, iar acolo unde nu este posibil, să se plătească cu sume fixe.<br/>j. Obligativitatea tuturor deținătorilor de magazine / chioșcuri / tarabe:<br/>- de a impune personalului propriu obligativitatea purtării de măști și mănuși.<br/>- de a se dota (la intrări / în fața intrării și din loc în loc) cu covoare îmbibate cu dezinfectant, dispensere de dezinfectant pentru mâini.<br/>- de a nu permite intrarea în interior a turiștilor fără purtarea de măști și mănuși.<br/>- de a se efectua, pe cât posibil, plăți cu cardul bancar, iar acolo unde nu este posibil, să se achite cu sume fixe.<br/>- să se folosească, acolo unde se poate, servirea la geam / în spatele unui geam.<br/>k. Obligativitatea concesionarilor de plaje:<br/>- de a distribui șezlongurile astfel încât să nu existe o apropiere mai mică de 2 metri între ele și să se asigure că distanțarea va fi respectată permanent.<br/>- de a impune personalului propriu obligativitatea purtării de măști și mănuși.<br/>- de a dota plajele (intrările și din loc în loc) cu dispensere de dezinfectanți.<br/>- de a amenaja plajele cu cel puțin o sursă de spălat – duș, chiuvetă, țâșnitoare.<br/>- de a se efectua, pe cât posibil, plăți cu cardul bancar, iar acolo unde nu este posibil, să se plătească cu sume fixe.<br/>l. Obligativitatea ABADL și Primăria Constanța, plus toate primăriile de pe litoral:<br/>- de a dota plajele (intrările și din loc în loc) cu surse de apă – dușuri, chiuvete sau țâșnitori, pentru igienizare personală.<br/>- acolo unde nu există (încă) această posibilitate, beach-barurile / terasele de plajă să fie obligate să pună la dispoziția turiștilor o sursă de igienizare (cu apă sau dezinfectant).<br/> <br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/politic/stelian-ion-usr-ideea-redeschiderii-scolilor-dupa-data-de-15-mai-trebuie-privita-cu-circumspectie-interesul-copiilor-trebuie-raportat-la-dreptul-la-sanatate-717821.html"/>
        <a href="https://www.ziuaconstanta.ro/stiri/politic/achizitii-publice-de-medicamente-si-echipamente-in-timpul-pandemiei-la-liber-stelian-ion-usr-perioada-grea-pe-care-o-traversam-nu-trebuie-sa-fie-un-717742.html"/>
        <a href="https://www.ziuaconstanta.ro/stiri/politic/ce-propuneri-face-usr-constanta-pentru-imbunatatirea-urgenta-a-programului-dedicat-imm-urilor-grav-afectate-de-criza-coronavirsului-717652.html"/>
        <a href="https://www.ziuaconstanta.ro/stiri/politic/deputatul-stelian-ion-despre-acordul-mai-bor-am-stat-izolati-o-luna-de-zile-am-sacrificat-economia-medicii-pentru-ce-sa-ducem-virusul-din-usa-n-usa-717353.html"/>
        <a href="https://www.ziuaconstanta.ro/stiri/administratie-locala/te-ai-intrebat-pe-ce-se-duc-banii-publici-in-vremea-epidemiei-de-coronavirus-usr-a-realizat-o-platforma-unde-pot-fi-consultate-bugetele-cheltuite-de-administratiile-717174.html"/>
        <a href="https://www.ziuaconstanta.ro/stiri/politic/stelian-ion-usr-despre-ordinul-de-stopare-a-internarilor-in-spitale-cine-raspunde-daca-starea-unui-pacient-non-covid-se-degradeaza-sau-mai-rau-acesta-716893.html"/>
        <a href="https://www.ziuaconstanta.ro/stiri/politic/stelian-ion-ii-solicita-ministrului-vela-sa-permita-personalului-navigant-sa-revina-in-tara-aplicandu-i-se-izolarea-la-domiciliu-si-nu-plasarea-in-carantina-716694.html"/>
        <a href="https://www.ziuaconstanta.ro/stiri/politic/stelian-ion-usr-i-am-trimis-primarului-fagadau-un-ghid-referitor-la-procedura-de-toaletare-nu-a-tinut-cont-si-continua-sa-cioparteasca-arborii-716606.html"/>
        <a href="https://www.ziuaconstanta.ro/stiri/politic/reprezentantii-usr-le-solicita-autoritatilor-locale-si-judetene-sa-comunice-transparent-absolut-toate-deciziile-luate-detaliat-astfel-incat-sa-reduca-716513.html"/>
        <a href="https://www.ziuaconstanta.ro/stiri/politic/deputatul-usr-stelian-ion-vine-cu-o-noua-propunere-catre-clm-proiectul-vizeaza-masuri-de-organizare-a-activitatii-institutiilor-publice-locale-document-716421.html"/>
        <a href="https://www.ziuaconstanta.ro/stiri/politic/deputatul-usr-de-constanta-stelian-ion-acuza-pnl-si-psd-de-ipocrizie-si-de-populism-in-chestiunea-impozitarii-pensiilor-speciale-716324.html"/>
        <a href="https://www.ziuaconstanta.ro/stiri/politic/senatoarea-ramona-dinu-amendamente-privind-acordarea-unor-facilitati-pentru-angajatori-in-vizor-contributiile-de-asigurari-sociale-si-serviciile-de-utilitati-716202.html"/>
        <a href="https://www.ziuaconstanta.ro/stiri/politic/usr-constanta-solicita-primariei-si-clm-facilitati-fiscale-pentru-persoanele-fizice-si-juridice-prin-reducerea-anularea-sau-suspendarea-unor-taxe-sau-impozite-716134.html"/>
        <a href="https://www.ziuaconstanta.ro/stiri/politic/usr-solicita-ministerului-educatiei-amanarea-evaluarii-nationale-si-a-bacalaureatului-pentru-luna-august-715982.html"/>
        <a href="https://www.ziuaconstanta.ro/stiri/politic/senatoarea-usr-ramona-dinu-cere-ministerului-sanatatii-informatii-despre-situatia-medicilor-din-constanta-lasati-cu-mainile-goale-in-fata-covid-19-715931.html"/>
      </related>
    </article>
  </body>
</html>