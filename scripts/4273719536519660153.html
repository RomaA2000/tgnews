<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/national-hindi-news/punjab-harjeet-singh-name-plate-on-dgp-and-80-thousand-policeman-120042700051_1.html"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="जांबाज का सम्मान : पंजाब में DGP समेत पूरी पुलिस फोर्स बोली ‘मैं वी हां हरजीत सिंह’ DGP दिनकर गुप्ता ने लगाई हरजीत सिंह का नाम की नेमप्लेट"/>
    <meta property="og:description" content="पंजाब में लॉकडाउन के दौरान निहंगों के हमले में बुरी तरह घायल हुए पुलिस जवान हरजीत सिंह के सम्मान में आज पंजाब पुलिस ने अनोखा और खास अभियान चलाया है। ‘मैं वी हां हरजीत सिंह’ के नाम से नाम से चलाए गए अभियान में पंजाब पुलिस के डीजीपी समेत 80 हजार से अधिक जवान आज ‘हरजीत सिंह’ के नाम का बैज लगाए हुए नजर आ रहे है ।"/>
  </head>
  <body>
    <article>
      <h1>जांबाज का सम्मान : पंजाब में DGP समेत पूरी पुलिस फोर्स बोली ‘मैं वी हां हरजीत सिंह’ <br/>DGP दिनकर गुप्ता ने लगाई हरजीत सिंह का नाम की नेमप्लेट</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">विकास सिंह</a></address>
      <p><a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%AA%E0%A4%82%E0%A4%9C%E0%A4%BE%E0%A4%AC">पंजाब </a>में लॉकडाउन के दौरान निहंगों के हमले में बुरी तरह घायल हुए <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%AA%E0%A5%81%E0%A4%B2%E0%A4%BF%E0%A4%B8">पुलिस </a>जवान <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B9%E0%A4%B0%E0%A4%9C%E0%A5%80%E0%A4%A4+%E0%A4%B8%E0%A4%BF%E0%A4%82%E0%A4%B9">हरजीत सिंह </a>के सम्मान में आज पंजाब पुलिस ने अनोखा और खास अभियान चलाया है। ‘मैं वी हां हरजीत सिंह’ के नाम से नाम से चलाए गए अभियान में पंजाब पुलिस के डीजीपी समेत 80 हजार से अधिक जवान आज ‘हरजीत सिंह’ के नाम का बैज लगाए हुए नजर आ रहे है ।<br/><br/><br/>अपने साथी जवान की बहादुरी को सम्मान देने के लिए पंजाब पुलिस के डीजीपी दिनकर गुप्ता ने हरजीत सिंह के नाम का बैज लगाई अपनी फोटो अपने अधिकारिक ट्वीटर एकाउंट पर पोस्ट की है। उन्होंने कहा कि मुश्किल समय में हरजीत सिंह और अन्य पुलिसकर्मियों का हौसला बढ़ाने की कोशिश है। लोगों से अपील भी है कि वह पुलिस का सहयोग करें। वह कहते हैं कि हरजीत सिंह कोरोना के खिलाफ लड़ने वाले पुलिस और हर फ्रंटलाइन वर्कर के लिए एक प्रेरणा स्रोत है।</p>
      <figure>
        <img src="https://media.webdunia.com/_media/hi/img/article/2020-04/27/full/1587976326-7884.jpg"/>
      </figure>
      <p>वहीं अस्पताल में भर्ती हरजीत सिंह भी मिले इस अनूठे सम्मान को लेकर कहते हैं कि उन्होंने सपने में भी नहीं सोचा था कि जीवन भर याद रहने वाला ऐसा सम्मान मिलेगा। मैं डीजीपी,एसएसपी साहब समेत पूरी फोर्स और लोगों का आभरी हूं। मैंने जिंदगी में किसी को भी कभी ऐसा सम्मान मिलते नहीं देखा।<br/><br/><b>क्या है पूरा मामला -<br/></b>12 अप्रैल को लॉकडाउन के दौरान पटियाला में ड्यूटी पर तैनात पुलिस के जवान हरजीत सिंह ने जब निहंगों को रोकने<br/>की कोशिश की थी तो उन्होंने तलवारों से हमला कर उसकी कलाई काट दी थी। इसके बाद खुद हरजीत सिंह अपनी कटी हुई कलाई को लेकर अस्पताल पहुंचे थे जहां डॉक्टरों ने कई घंटे के ऑपरेशन के बाद कलाई को वापस जोड़ दिया था। उसके बाद हरजीत चंडीगढ़ पीजीआई में भर्ती है। अपने बहादुर साथी के<br/>सम्मान के लिए आज पंजाब पुलिस सोशल मीडिया पर भी<br/>‘मैं वी हां हरजीत सिंह’ के टैग से खास कैंपेन चला रही हैष</p>
    </article>
  </body>
</html>