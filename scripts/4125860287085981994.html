<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://uza.uz/oz/society/evropalik-fermerlarni-tashvishga-solayetgan-muammo-malum-ili-27-04-2020"/>
    <meta property="og:site_name" content="uza.uz"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="Европалик фермерларни ташвишга солаётган муаммо маълум қилинди"/>
  </head>
  <body>
    <article>
      <h1>Европалик фермерларни ташвишга солаётган муаммо маълум қилинди</h1>
      <address>
        <time datetime="2020-04-27T00:00:00+00:00">27 Apr 2020</time>
      </address>
      <p><b><b>Эпидемия, бу албатта кулфат, бироқ ҳозирда европаликлар, айниқса фермерлар учун қурғоқчилик ҳам катта талофат сифатида қабул қилинмоқда. Чунки, синоптиклар бу йил баҳор мавсумида ёғингарчилик кам бўлишини башорат қилишмоқда. Оқибатда барча экинлар нобуд бўлади. Яқинда Озарбайжоннинг АЗЕРТАЖ ахборот агентлиги ана шундай хабарни тарқатди.</b> </b><br/>Иқлим ўзгаришлари ҳозирги пайтда европаликларда ҳақиқий хавотирни уйғотмоқда. Яқинда Европа Иттифоқининг қишлоқ хўжалиги билан шуғулланадиган туманларида жамоатчилик орасида ўтказилган сўровда аксарият респондентлар шундай фикрни билдирди. <br/>“Қурғоқчилик қишлоқ хўжалиги учун йилдан-йилга кўпроқ зарар келтирмоқда“. Сўров иштирокчиларининг 85 фоизи ана шундай жавобни айтган. “Ҳозир минтақада ёмғир жуда муҳим, чунки уруғлар ёмғирсиз унмайди, Европа Иттифоқида бир неча ҳафтадан буён ёмғир ёғмаяпти, бунақаси кейинги ўн йилликда бирор марта ҳам кузатилмаганди“, дейди респондентлар. <br/>Европалик фермерларни шунингдек, эпидемиянинг иқтисодий оқибатлари ҳам қаттиқ хавотирга солмоқда. Сўровда иштирок этганларнинг 77 фоизи коронавирус тўлқинининг қайталанишидан хавфсирашини айтган, 40 фоиз респондентларни эса оила бюджетининг қисқариши қаттиқ ташвишга солмоқда.</p>
      <figure>
        <img src="http://uza.uz/include/img/tg-chan-oz.png"/>
      </figure>
      <figure>
        <img src="http://uza.uz/include/img/mistake-oz.png"/>
      </figure>
    </article>
  </body>
</html>