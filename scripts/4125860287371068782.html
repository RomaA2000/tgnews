<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://uza.uz/oz/world/khmt-bandlik-so-asida-in-irozga-arshi-kurashning-4-ta-ustuvo-27-04-2020"/>
    <meta property="og:site_name" content="uza.uz"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="ХМТ бандлик соҳасида инқирозга қарши курашнинг 4 та устувор йўналишини эълон қилди"/>
  </head>
  <body>
    <article>
      <h1>ХМТ бандлик соҳасида инқирозга қарши курашнинг 4 та устувор йўналишини эълон қилди</h1>
      <address>
        <time datetime="2020-04-27T00:00:00+00:00">27 Apr 2020</time>
      </address>
      <p><b>Халқаро меҳнат ташкилоти бош директори Гай Райдер дунё мамлакатлари COVID-19 пандемиясига қарши кураш бўйича олиб бораётган чора-тадбирларига муносабат билдирди.</b> <br/>“Бугун паст ва ўрта даромад даражасига эга давлатларда инқироз тарқалаётган бир пайтда ишчиларни ҳимоя қилиш ҳамда корхоналарни қўллаб-қувватлаш йўлида катта ишлар амалга оширилиши керак, — деди у. — Сабаби айнан бундай мамлакатлар инқироз чўзилиб кетишига у қадар тайёр эмас. Акс ҳолда уларда хуфёна иқтисодиётнинг кенг тарқалганлиги ва заиф ижтимоий ҳимоя омиллари фуқаролар ҳамда иқтисодиёт учун ҳалокатни келтириб чиқаради“, — деди Г.Райдер. <br/>Унинг сўзларига кўра, ушбу тоифадаги давлатлар иқтисодиётига инвестициялар киритилиши, уларнинг социал ва экологик янгиланиши, инсон салоҳияти, меҳнат бозори институтларини қўллаб-қувватлаш йўлида умумий бирдамликни намойиш этиш керак. <br/>“Ишчиларнинг асосий ҳуқуқларига, ташкилотлар ходимлари ҳамда иш берувчилари ўртасидаги самарали мулоқотга амал қилиш — қайта тикланиш, шунингдек, умумий ёрдамни қўллаб-қувватлашни таъминлашнинг ягона йўлидир“, — дея қўшимча қилди у. <br/>ХМТ тождор вирус пандемиясига қарши тўртта асосий йўналишдаги сиёсий чоралар комплексини илгари сурмоқда. <br/>Иқтисодиёт ва бандликни қўллаб-қувватлаш; корхоналар, иш ўринлари ва даромадларни қўллаб-қувватлаш; карантин пайтида иш ўринларини сақлаб қолганлар ҳамда иқтисодий фаолиятни қайта тиклаш чора-тадбирларини муҳофаза қилиш; ижтимоий мулоқотдан фойдаланиш шулар жумласидандир.</p>
      <figure>
        <img src="http://uza.uz/include/img/tg-chan-oz.png"/>
      </figure>
      <figure>
        <img src="http://uza.uz/include/img/mistake-oz.png"/>
      </figure>
    </article>
  </body>
</html>