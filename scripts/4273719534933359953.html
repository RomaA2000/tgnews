<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/coronavirus/british-prime-minister-boris-johnson-reached-his-office-at-downing-street-120042700004_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="PM बोरिस जॉनसन ने दी कोरोना को मात, ऑफिस पहुंचकर संभाला कामकाज"/>
    <meta property="og:description" content="लंदन। कोरोना को हराकर एक हफ्ते पहले अस्पताल से डिस्चार्ज होने वाले ब्रिटेन के प्रधानमंत्री बोरिस जॉनसन ने सोमवार को अपने ऑफिस में फिर से कामकाज संभाला।"/>
  </head>
  <body>
    <article>
      <h1>PM बोरिस जॉनसन ने दी कोरोना को मात, ऑफिस पहुंचकर संभाला कामकाज</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">Webdunia</a></address>
      <p>लंदन। कोरोना को हराकर एक हफ्ते पहले अस्पताल से डिस्चार्ज होने वाले <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%AC%E0%A5%8D%E0%A4%B0%E0%A4%BF%E0%A4%9F%E0%A5%87%E0%A4%A8">ब्रिटेन </a>के प्रधानमंत्री <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%AC%E0%A5%8B%E0%A4%B0%E0%A4%BF%E0%A4%B8+%E0%A4%9C%E0%A5%89%E0%A4%A8%E0%A4%B8%E0%A4%A8">बोरिस जॉनसन </a>ने सोमवार को अपने <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%91%E0%A4%AB%E0%A4%BF%E0%A4%B8">ऑफिस </a>में फिर से कामकाज संभाला।<br/>ब्रिटेन मीडिया के मुताबिक कोरोना से संक्रमित होने के बाद अस्पताल में भर्ती हुए जॉनसन को 12 अप्रैल को छुट्टी दी गई थी। इसके बाद वे सोमवार को अपने ऑफिस पहुंचे और प्रधानमंत्री का कामकाज संभाला।<br/><br/>बोरिस के इलाज कराने के दौरान ब्रिटेन के विदेश मंत्री डॉमिनिक राब प्रधानमंत्री कार्यालय की जिम्मेदारी संभाल रहे थे।<br/><br/>ब्रिटेन में रविवार को 413 और लोगों की मौत हो गई। इसके बाद देश में मृतकों की संख्या बढ़कर अब 20,732 हो गई है। हालांकि एक महीने में यह एक दिन में हुई मौत की सबसे कम संख्या है।<br/><br/>ब्रिटेन के पर्यावरण मंत्री जॉर्ज यूस्टाइस ने लंदन में नियमित डाउनिंग स्ट्रीट ब्रीफिंग के दौरान यह जानकारी दी।<br/>उन्होंने कहा कि अभी सामाजिक दूरी सहित अन्य उपायों में कोई ढील देने संबंधी निर्णय लेना जल्दबाजी होगा।<br/>लॉकडाउन की समीक्षा के लिए सात मई की समय सीमा के संदर्भ में उन्होंने कहा कि इस संबंध में अगले दो सप्ताह में विचार किया जाएगा। हमारे पास विशेष रूप से चिकित्सा साक्ष्य के लिए वैज्ञानिक प्रमाणों पर विचार करने के लिए यह सही समय होगा।</p>
    </article>
  </body>
</html>