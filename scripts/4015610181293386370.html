<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=839619"/>
    <meta property="og:site_name" content="Sportal.bg"/>
    <meta property="article:published_time" content="2020-04-27T00:52:00+00:00"/>
    <meta property="og:title" content="В Ла Лига уверени, че ще започнат тренировки след седмица"/>
    <meta property="og:description" content="Президентът на Ла Лига Хавиер Тебас е уверен, че отборите ще могат да започнат тренировки на 4 май. В момента първенството е спряно вече месец заради ..."/>
  </head>
  <body>
    <article>
      <h1>В Ла Лига уверени, че ще започнат тренировки след седмица</h1>
      <address><time datetime="2020-04-27T00:52:00+00:00">27 Apr 2020, 00:52</time> by <a rel="author">БЛАГОВЕСТ БЛАГОЕВ</a></address>
      <p>Президентът на Ла Лига Хавиер Тебас е уверен, че отборите ще могат да започнат тренировки на 4 май. В момента първенството е спряно вече месец заради пандемията от коронавирус, а всички клубове разпуснаха играчите си. Скоро обаче се очаква те отново да могат да подновят занимания, а след това и сезонът да се доиграе. Поне това обеща Тебас пред радио "Cadena Cope".</p>
      <figure>
        <img src="https://img2.sportal.bg/uploads/news/2020_17/thumb_mid/00839612.jpg"/>
      </figure>
      <p><a href="https://www.sportal.bg/news.php?news=839612">В Испания ще дезинфектират дори топката </a><br/>Босът сподели още, че от лигата ще продължат да се съобразяват с всички предписания на здравните власти в страната. Наскоро премиерът на Испания Педро Санчес потвърди, че много от строгите мерки в страната ще бъдат премахнати, което би могло да даде шанс за възобновяване на спортните събития. <br/><br/>От друга страна обаче здравният министър Салвадор Ийя предупреди за трябва да не се бърза с обявяване на точна дата за подновяване на тренировките и за рестартиране на сезона. Според него е малко вероятно футболът да се завърне преди лятото, въпреки позитивните сигнали и намаляване броя на заразените и жертвите в страната.</p>
      <figure>
        <img src="https://img2.sportal.bg/uploads/news/2020_17/thumb_mid/00839587.jpg"/>
      </figure>
      <p><a href="https://www.sportal.bg/news.php?news=839587">Здравният министър на Испания: Футбол преди лятото? Не мога да кажа </a><br/><br/>Испания е една от най-засегнатите държави от COVID-19 с над 23 000 починали. Тя е на второ място по този показател в Европа, като изостава само от Италия.</p>
    </article>
  </body>
</html>