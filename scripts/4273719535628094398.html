<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/coronavirus/corona-virus-in-gorakhpur-120042700053_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="CM योगी के गोरखपुर में Corona की दस्तक, कासगंज में क्वारंटाइन भाई-बहन भागे"/>
    <meta property="og:description" content="लखनऊ। उत्तरप्रदेश के गोरखपुर जिले में कोरोना वायरस ने दस्तक दे दी है। रविवार रात में मिली रिपोर्ट में एक व्यक्ति के कोरोना पॉजिटिव होने के पुष्टि हुई है।"/>
  </head>
  <body>
    <article>
      <h1>CM योगी के गोरखपुर में Corona की दस्तक, कासगंज में क्वारंटाइन भाई-बहन भागे</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">Webdunia</a></address>
      <p>लखनऊ। उत्तरप्रदेश के <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%97%E0%A5%8B%E0%A4%B0%E0%A4%96%E0%A4%AA%E0%A5%81%E0%A4%B0">गोरखपुर </a>जिले में <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%95%E0%A5%8B%E0%A4%B0%E0%A5%8B%E0%A4%A8%E0%A4%BE+%E0%A4%B5%E0%A4%BE%E0%A4%AF%E0%A4%B0%E0%A4%B8">कोरोना वायरस </a>ने दस्तक दे दी है। रविवार रात में मिली रिपोर्ट में एक व्यक्ति के कोरोना पॉजिटिव होने के पुष्टि हुई है। <br/><br/>आधिकारिक सूत्रों ने सोमवार को यहां बताया कि गोरखपुर के उरूवा क्षेत्र के हाटा बुजुर्ग गांव निवासी एक 49<br/>वर्षीय व्यक्ति दिल्ली से शुगर व उच्च रक्तचाप का इलाज कराकर रविवार को गोरखपुर वापस आया था। घर आने पर<br/>उसकी अधिक तबीयत खराब होने पर गोरखपुर के बाबा राघवदास मेडिकल कॉलेज में इलाज के भर्ती कराया गया, जहां जांच में कोरोना वायरस की पुष्टि हुई है। पुलिस मरीज के पुत्र से जानकारी एकत्रित कर रही है।<br/><b>बदायूं में 2 और पॉजिटिव :<br/></b>राज्य के बदायूं में दो और कोरोना पॉजिटिव मिलने से जिले में संक्रमित मरीजों की<br/>संख्या बढ़कर 16 हो गई है। मुख्य चिकित्सा अधिकारी डॉ. यशपाल सिंह ने सोमवार को यहां बताया कि रविवार देर रात आई जांच रिपोर्ट में सहसवान क्षेत्र के भवानीपुर खल्ली गांव निवासी दो लोग कोरोना पॉजिटिव मिले हैं। इनमें एक महिला व एक बच्चा है। यह लोग जमातियों के संपर्क में आए थे।<br/><b>क्वारंटाइन सेंटर से भाई-बहन भागे : </b>कासगंज के शहर कोतवाली क्षेत्र के गोरहा में बने कलावती हॉस्पिटल के<br/>क्वारंटाइन सेंटर से दो कोरोना संदिग्ध भाई-बहन रविवार रात भाग निकले। इनका एक भाई कासगंज के पटियाली क्षेत्र के नगला अब्दाल का रहने वाला है, जो गत 13 अप्रैल को कोरोना पॉजिटिव मिला था। इस सेंटर में 15 कोरोना संदिग्ध मरीजों को रखा गया था।<br/><br/><b>बुलंदशहर में दो महिलाएं मिलीं पॉजिटिव :</b> राज्य के ही बुलंदशहर में दो और महिलाओं की रिपोर्ट पॉजिटिव मिलने से जिले में कोरोना मरीजों की संख्या बढ़कर 43 तक पहुंच गई है। आधिकारिक सूत्रों ने सोमवार को यहां बताया कि बुलंदशहर से टेस्ट के लिए गोरखपुर स्थित लैब में भेजी गई 182 कोरोना संदिग्ध लोगों की रिपोर्ट सोमवार को मिली है।<br/><b>झांसी में पहला पॉजिटिव : </b>बुंदेलखंड के झांसी में भी कोरोना ने दस्तक दे दी है। लॉकडाउन के दूसरे चरण में यहां एक कोरोना मरीज की रिपोर्ट पॉजिटिव आई है। जिलाधिकारी आंद्रा वामसी ने सोमवार को जानकारी देते हुए बताया कि लैब में रविवार रात किए गए 114 नमूनों में से एक पॉजिटिव आया है, जो झांसी के एक व्यक्ति का है। यह व्यक्ति<br/>कोतवाली थाना क्षेत्र के ओरछा गेट का निवासी है, जिसकी उम्र 59 है।<br/><b>उन्नाव में महिला पत्रकार संक्रमित :</b> उन्नाव के गंगाघाट क्षेत्र में एक महिला पत्रकार के कोरोना संक्रमित पाए जाने के बाद जिले में कोविड-19 से पीड़ित मरीजों की तादाद अब दो हो गई है। संक्रामक रोग प्रभारी डॉ. आरएस मिश्रा ने सोमवार को बताया कि शुक्लागंज के आनंद नगर मोहल्‍ला निवासी महिला पत्रकार की रिपोर्ट में कोरोना पॉजिटिव की पुष्टि की गई है। कानपुर से स्वास्थ्य विभाग की टीम महिला पत्रकार को लेकर गई है।<br/><br/><b>बस्ती में राहत :</b> बस्ती जिले में पिछले तीन दिनों में कोविड-19 से संक्रमित मरीज नही मिलने से<br/>जिला प्रशासन ने राहत की सांस ली है। जिला अधिकारी आशुतोष निरंजन ने सोमवार को यहां बताया कि जिले में अब तक कुल 23 व्यक्ति कोविड-19 से संक्रमित मिले हैं। (वार्ता)</p>
    </article>
  </body>
</html>