<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nra.lv/latvija/312374-nem-vera-svetku-brivdienas-bus-izmainas-gandriz-500-regionalo-autobusu-marsrutos.htm"/>
    <meta property="og:site_name" content="nra.lv"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="Ņem vērā! Svētku brīvdienās būs izmaiņas gandrīz 500 reģionālo autobusu maršrutos"/>
    <meta property="og:description" content="Saistībā ar valsts svētku brīvdienām no 30.aprīļa līdz 5.maijam gaidāmas izmaiņas gandrīz 500 reģionālo autobusu maršrutu visā Latvijā,  informēja Autotransporta direkcijas pārstāve Lilita Pelčere."/>
  </head>
  <body>
    <article>
      <h1>Ņem vērā! Svētku brīvdienās būs izmaiņas gandrīz 500 reģionālo autobusu maršrutos</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">©Dmitrijs Suļžics/F64</a></address>
      <p>Saistībā ar valsts svētku brīvdienām no 30.aprīļa līdz 5.maijam gaidāmas izmaiņas gandrīz 500 reģionālo autobusu maršrutu visā Latvijā,  informēja Autotransporta direkcijas pārstāve Lilita Pelčere.</p>
      <p>Ņemot vērā vērienīgās izmaiņas, Autotransporta direkcija aicina iedzīvotājus pirms brauciena atkārtoti pārbaudīt aktuālo autobusu kustības sarakstu mājaslapā "atd.lv" sadaļā "Kustības saraksti". Daļā maršrutu tiks atklāti jauni reisi, savukārt citos maršrutos to skaits tiks samazināts.</p>
      <blockquote>Izmaiņas gaidāmas aptuveni pusē no visiem reģionālajiem autobusu maršrutiem, kur pasažieru pārvadājumus nodrošina 25 pārvadātāji - AS "Nordeka", SIA "Norma-A", AS "Cata", SIA "VTU Valmiera", AS "Liepājas autobusu parks", SIA "Sabiedriskais autobuss", AS "Talsu autotransports", SIA "Tukuma auto", PSIA "Ventspils reiss", AS "Rīgas taksometru parks", SIA "Ekspress Ādaži", SIA "Galss buss", SIA "Jelgavas autobusu parks", SIA "Migar", SIA "Dobeles autobusu parks", SIA "Aiva auto", SIA "AIPS", SIA "Daugavpils autobusu parks", SIA "Balvu autotransports", AS "Rēzeknes autobusu parks", SIA "Ludzas autotransporta uzņēmums", SIA "Jēkabpils autobusu parks", SIA "Gulbenes autobuss", SIA "Madonas ceļubūves SIA" un SIA "Ceļavējš".</blockquote>
      <p>Autotransporta direkcija ir vienotas valsts politikas realizētāja pasažieru un kravu pārvadājumu jomā. Tās darbība galvenokārt saistīta ar sabiedriskā transporta - pasažieru pārvadājumu ar autobusu un vilcienu - plānošanu, licenču izsniegšanu kravu un pasažieru komercpārvadājumiem un atļauju izsniegšanu starptautisko pārvadājumu veikšanai.</p>
      <p> </p>
    </article>
  </body>
</html>