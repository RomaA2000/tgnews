<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/coronavirus/mayawati-government-warehouse-bahujan-samaj-party-120042700059_1.html"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="सरकारी गोदामों का गल्ला आखिर किस दिन काम आएगा? : मायावती"/>
    <meta property="og:description" content="लखनऊ। उत्तरप्रदेश पूर्व मुख्यमंत्री व बहुजन समाज पार्टी सुप्रीमो मायावती ने एक बयान जारी करते हुए केंद्र सरकारों से लाचार लाखों गरीब मजदूर प्रवासियों मदद को लेकर सरकारों से मांग की है।"/>
  </head>
  <body>
    <article>
      <h1>सरकारी गोदामों का गल्ला आखिर किस दिन काम आएगा? : मायावती</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">अवनीश कुमार</a></address>
      <p>लखनऊ। उत्तरप्रदेश पूर्व मुख्यमंत्री व बहुजन समाज पार्टी सुप्रीमो मायावती ने एक बयान जारी करते हुए केंद्र सरकारों से लाचार लाखों गरीब मजदूर प्रवासियों मदद को लेकर सरकारों से मांग की है। <br/>मायावती ने कहा कि लाचार लाखों गरीब मजदूर प्रवासियों को पेट भर खाना उपलब्ध कराएं वरना भूख से तड़पते ये लोग कैसे घातक कोरोना बीमारी से बच पाएंगे?<br/><br/>मायावती ने ट्‍वीट कर कहा कि केन्द्र व सभी राज्य सरकारें <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%95%E0%A5%8B%E0%A4%B0%E0%A5%8B%E0%A4%A8%E0%A4%BE+%E0%A4%B5%E0%A4%BE%E0%A4%AF%E0%A4%B0%E0%A4%B8">कोरोना वायरस </a>की टेस्टिंग बढ़ाने के साथ-साथ खासकर लाचार लाखों गरीब मजदूर प्रवासियों को पेट भर खाना उपलब्ध कराए।<br/><br/>सरकारी गोदामों का गल्ला आखिर किस दिन काम आएगा? वैसे बेहतर यही होगा कि सरकारें लॉकडाउन डाउन से पीड़ित इन लाखों मजदूर लोगों की जल्दी से जल्दी उचित व्यवस्था करके इन्हें इनके घरों में सुरक्षित भिजवाए तथा इन्हें जीने के लिए फौरी तौर पर इनकी कुछ आर्थिक मदद भी जरूर करे।<br/><br/>गौरतलब है कि बसपा की ओर से इससे पहले भी मजदूरों व गरीबों की सुरक्षा को लेकर मांग उठाई गई है। बसपा ने सरकार के कदमों की सराहना भी की है।</p>
    </article>
  </body>
</html>