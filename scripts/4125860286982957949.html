<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://uza.uz/oz/world/ispaniyada-zhuda-k-p-tibbiyet-khodimlari-koronavirusga-chali-27-04-2020"/>
    <meta property="og:site_name" content="uza.uz"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="Испанияда жуда кўп тиббиёт ходимлари коронавирусга чалинган"/>
  </head>
  <body>
    <article>
      <h1>Испанияда жуда кўп тиббиёт ходимлари коронавирусга чалинган</h1>
      <address>
        <time datetime="2020-04-27T00:00:00+00:00">27 Apr 2020</time>
      </address>
      <p><b><b>Европада коронавирус туфайли энг қайғули аҳволга тушиб қолган мамлакатларнинг бири Испанияда ҳам вирусга чалинишнинг кунлик кўрсаткичи аста-секин пасаймоқда.</b> </b><br/>Охирги бир кунда Испанияда 1 минг 729 кишининг вирусга чалингани аниқланган. 288 киши COVID-19 диагнози билан ҳаётдан кўз юмди. Бу сўнгги 37 кун ичида энг паст кўрсаткич бўлди. Эпидемия бошлангандан буён эса, мамлакатнинг 207 минг 634 фуқароси коронавирус юқтириб олгани аниқланди. <br/>Испанияда, тиббиёт ходимларининг коронавирусга чалиниши билан боғлиқ вазият ҳам жуда ташвишли бўлиб қолмоқда. Ҳозиргача 37,5 минг врач ва ҳамширалар касалликни юқтириб олгани маълум бўлди. <br/>Дарвоқе, Испанияда бугундан бошлаб 14 ёшгача бўлган болалар катталар ҳамроҳлигида кўчага чиқиши мумкин. Бу амалиёт бир кунда бир марта бўлади ва шунда ҳам, улар яшаш жойидан бир километргача узоқ кетмаслик шарти билан сайр қилиши мумкин.</p>
      <figure>
        <img src="http://uza.uz/include/img/tg-chan-oz.png"/>
      </figure>
      <figure>
        <img src="http://uza.uz/include/img/mistake-oz.png"/>
      </figure>
    </article>
  </body>
</html>