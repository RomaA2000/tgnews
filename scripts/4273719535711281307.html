<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/coronavirus/mask-making-in-corona-time-120042700113_1.html"/>
    <meta property="og:site_name" content="Webdunia"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="ये वॉरियर घर में रहकर लड़ रहे हैं Corona से जंग"/>
    <meta property="og:description" content="जयपुर। कोरोना के खिलाफ जारी जंग में राजस्थान में भी पुरुष एवं महिलाएं सभी कंधे से कंधा मिलाकर काम कर रहे हैं। सभी अपनी क्षमतानुसार सहयोग में जुटे हैं।"/>
  </head>
  <body>
    <article>
      <h1>ये वॉरियर घर में रहकर लड़ रहे हैं Corona से जंग</h1>
      <address><time datetime="2020-04-27T00:00:00+00:00">27 Apr 2020</time> by <a rel="author">डॉ. रमेश रावत</a></address>
      <p>जयपुर। कोरोना के खिलाफ जारी जंग में <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B0%E0%A4%BE%E0%A4%9C%E0%A4%B8%E0%A5%8D%E0%A4%A5%E0%A4%BE%E0%A4%A8">राजस्थान </a>में भी पुरुष एवं महिलाएं सभी कंधे से कंधा मिलाकर काम कर रहे हैं। सभी अपनी क्षमतानुसार सहयोग में जुटे हैं। <br/><br/>कई लोग ऐसे हैं जो इस मुश्किल वक्त में घर में रहकर मास्क बनाने का काम कर रहे हैं। ये मास्क निशुल्क वितरित किए जा रहे हैं। भाजपा अध्यक्ष डॉ. सतीश पूनिया भी इनका सहयोग कर रहे हैं।</p>
      <figure>
        <img src="https://media.webdunia.com/_media/hi/img/article/2020-04/27/full/1588006417-1912.jpg"/>
      </figure>
      <p>नरेंद्र बेरवाल बताया कि आमेर निवासी कपिल ने 3 हजार, राजपार्क <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%9C%E0%A4%AF%E0%A4%AA%E0%A5%81%E0%A4%B0">जयपुर </a>की गृहणी मीना शेट्टी ने 250, जाहोता के गिरधारी लाल टेलर, नेमीचंद टेलर, शांति टेलर ने 500, जवाहर नगर जयपुर निवासी जया बेरवाल ने 700 कपड़े के मास्क बनाकर जरूरत मंदों को वितरित किए है।<br/><br/><b>सुरभि बंसल ने बनाया फेस शील्ड : </b>दूसरी ओर, भीलवाड़ा निवासी <b>सुरभि बंसल</b> ने कोरोना से बचने के लिए एक सुरक्षात्मक फेस शील्ड बनाया है। यह शील्ड फोम एवं नरम प्लास्टिक शीट से बनी हुई है। इसे मास्क की तरह ही धोकर पुनः प्रयोग में लिया जा सकता है। यह डिजाइन अधिक किफायती और पहनने में अत्यधिक आरामदायक है।<br/>सुरभि ने बताया कि यह फेस शील्ड फेस मास्क का विकल्प नहीं है। इसे मास्क पहनकर ही उसके ऊपर लगाना चाहिए। यह शील्ड हाथ को फेस तक जाने में रोकेगी। इससे <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%95%E0%A5%8B%E0%A4%B0%E0%A5%8B%E0%A4%A8%E0%A4%BE+%E0%A4%B5%E0%A4%BE%E0%A4%AF%E0%A4%B0%E0%A4%B8">कोरोना वायरस </a>से संक्रमण को रोकने में भी सहायता मिल सकती है। यह फील्ड में काम करने वाले कोरोना वॉरियर्स के लिए अतिरिक्त प्रोटेक्शन के रूप कारगर साबित हो सकती है।</p>
      <figure>
        <img src="https://media.webdunia.com/_media/hi/img/article/2020-04/27/full/1588006496-7514.jpg"/>
      </figure>
      <p>सुरभि के मुताबिक इस शील्ड की साइज 10 इंचx8 इंच है। एक फेस शील्ड को बनाने में पांच मिनट लगते हैं। एक दिन में एक व्यक्ति 100 पीस बना सकता है। इसकी डिजाइन को इस तरह से मोडिफाई किया गया है जिससे सांस लेने में तकलीफ न हो व अंदर घुटन ना हो। शीट के हुड पर 3 एयर होल्स बनाए गए हैं, जिस से गरम हवा ऊपर उठकर शील्ड से बाहर निकल जाएगी एवं एयर सर्कुलेशन होगा।</p>
    </article>
  </body>
</html>