<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://uza.uz/oz/society/toshkent-viloyatining-bir-ancha-ududlarida-keng-mi-yesdagi-d-27-04-2020"/>
    <meta property="og:site_name" content="uza.uz"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="Тошкент вилоятининг бир қанча ҳудудларида кенг миқёсдаги дезинфекция ишлари олиб борилди"/>
  </head>
  <body>
    <article>
      <h1>Тошкент вилоятининг бир қанча ҳудудларида кенг миқёсдаги дезинфекция ишлари олиб борилди</h1>
      <address>
        <time datetime="2020-04-27T00:00:00+00:00">27 Apr 2020</time>
      </address>
      <p><b><b>Тошкент вилоятининг Ғазалкент шаҳри, “Сойлик”, “Чимбойлик”, “Бурчимулло” ҳудудларида кенг миқёсдаги дезинфекция ишлари олиб борилмоқда.</b> </b><br/>Тошкент ҳарбий округи матбуот хизматидан хабар беришларича, округи тасарруфидаги бир гуруҳ ҳарбий хизматчилар Тошкент вилоятининг Ғазалкент шаҳри, “Сойлик”, “Чимбойлик” ҳамда “Бурчимулло” аҳоли яшаш пунктларидаги маҳалла, гузар, хонадон, бозор, хизмат кўрсатиш муассасаларида оммавий дезинфекция ишларини олиб боришди. <br/>Барчамизга маълумки, мамлакатимиз карантин қоидаларига амал қилиш ва ўз-ўзини муҳофазалаш бўйича юқори натижалар қайд этиб, вирус занжирларини ўз вақтида узишга эришиб келмоқда. Аммо ҳали олдинда муҳим жараёнлар турганини ҳисобга олсак, аҳоли ўртасида санитария-гигиена қоидаларини кучайтириш лозимлиги яққол кўринади. <br/>Шу мақсадда тарғибот гуруҳи ҳар бир объектни юқори сифатда дезинфекция қилиб, юртдошларимизга муҳим қоидаларни эслатиб ўтмоқда. <br/>“Мен юртим келажаги учун қайғураман” шиори остида меҳнат қилаётган ҳарбий хизматчиларимизнинг бу каби ташаббуслари кенг кўламда давом этмоқда.</p>
      <figure>
        <img src="http://uza.uz/upload/medialibrary/143/photo_2020_04_27_14_02_38.jpg"/>
      </figure>
      <figure>
        <img src="http://uza.uz/include/img/tg-chan-oz.png"/>
      </figure>
      <figure>
        <img src="http://uza.uz/include/img/mistake-oz.png"/>
      </figure>
    </article>
  </body>
</html>