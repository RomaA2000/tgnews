<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/stiri/administratie-locala/interese-imobiliare-la-limita-plajei-puz-ul-prin-care-se-propune-constructia-unei-cladiri-cu-6-etaje-pe-faleza-din-constanta-intra-la-vot-in-sedinta-de-718019.html"/>
    <meta property="og:site_name" content="ZIUA de Constanta"/>
    <meta property="article:published_time" content="2020-04-27T00:00:00+00:00"/>
    <meta property="og:title" content="Interese imobiliare, la limita plajei. PUZ-ul prin care se propune construcția unei clădiri cu 6 etaje pe faleza din Constanța, intră la vot în ședința de CLM (documente)"/>
    <meta property="og:description" content="Pe ordinea de zi a Consiliului Local de saptamana viitoare a fost repus PUZ-ul, initiat de primarul Decebal Fagadau, prin care se propune constructia unui bloc cu 6 etaje pe faleza din Constanta. ..."/>
  </head>
  <body>
    <article>
      <h1>Interese imobiliare, la limita plajei. PUZ-ul prin care se propune construcția unei clădiri cu 6 etaje pe faleza din Constanța, intră la vot în ședința de CLM (documente) </h1>
      <address><time datetime="2020-04-27T00:00:00+00:00">27 Apr 2020</time> by <a rel="author">Lavinia SICLITARU</a></address>
      <p>
        <a href="https://www.ziuaconstanta.ro/stiri/administratie-locala/interese-imobiliare-la-limita-plajei-puz-ul-prin-care-se-propune-constructia-unei-cladiri-cu-6-etaje-pe-faleza-din-constanta-intra-la-vot-in-sedinta-de-718019.html?documente=1#scroll">📄 Documente (1)</a>
      </p>
      <p>
        <a href="https://www.ziuaconstanta.ro/stiri/administratie-locala/interese-imobiliare-la-limita-plajei-puz-ul-prin-care-se-propune-constructia-unei-cladiri-cu-6-etaje-pe-faleza-din-constanta-intra-la-vot-in-sedinta-de-718019.html?imagini=1#scroll">🖼️ Galerie foto (1)</a>
      </p>
      <p>Pe ordinea de zi a Consiliului Local de săptămâna viitoare a fost repus PUZ-ul, inițiat de primarul Decebal Făgădau, prin care se propune construcția unui bloc cu 6 etaje pe faleza din Constanța.<br/><br/>Este vorba despre PUZ-ul delimitat de strada Prelungirea Bucovinei (la nord), plaja Mării Negre (Apele Române - la est), strada Mihai Eminescu (la vest), proprietăți private (la sud), conform avizului de inițiere nr. 43288/11.04.2018.<br/>Adresa imobilului care a generat Planul Urbanistic este situat pe strada Prelungirea Bucovinei nr. 1 G, iar inițiator este <b>Constantin Chimișliu</b>. „Obiectivul PUZ constă în definirea reglementărilor urbanistice în teritoriul studiat și organizarea unui sistem de circulații auto în vederea construirii“, se arată în argumentarea PUZ-ului.<br/>Dezbaterea publică în legătură cu acest PUZ  s-a desfășurat  în perioada 04.12.2019-29.12.2019.</p>
      <h3>Ce a transmis APM Constanța</h3>
      <p>Reamintim că anul trecut, în aprilie, Chimișliu Constantin a depus proiectul la Agenţia pentru Protecţia Mediului Constanţa, solicitând<br/>avizul de mediu. Ulterior, APM Constanța a anunțat că elaborarea Planului Urbanistic Zonal pentru strada Prelungirea Bucovinei FN lot 1 nu necesită evaluarea de mediu, urmând să fie supus procedurii de adoptare fără aviz de mediu. Zona studiată are o suprafață de 32.670 mp, iar zona care a generat PUZ - 700 mp. Pentru imobilul care a generat PUZ, se propune realizarea unei investiții într-o clădire cu funcțiune mixtă - comerț, alimentație publică, servicii, administrație, locuire(subsol tehnic și garaje, demisol tehnic, parter comercial, 3 etaje servicii, 2 etaje locuire), 2S+D+P+5+6R.<br/>Se propune suprareglementarea zonei funcționale mixte ZRCM1, transformată în UTR ZM1a- zonă de coastă centrală mixtă cu regim de construire izolat și regim de înălțime mediu și mare, ZM1b - zonă de coastă centrală mixtă cu regim de construire continuu și discontinuu și regim de înălțime mediu și mic; ZM1c- zonă de coastă centrală mixtă cu regim de construire continuu și discontinuu și regim de înălțime mic, cu următoarele elemente de reglementare:<br/><br/><br/>ZM1a-zonă de coastă centrală mixtă cu regim de construire izolat și regim de înălțime mediu și mare: POT max=75%, CUT max= 3.5, Hmax = jumătate din distanța dintre clădirile nou constituite și clădirile de pe frontul opus, dar nu mai mult de 25 metri; posibilitatea dispunerii pe aliniament în condițiile respectării Hmax; retrageri laterale de minimum 3 metri. ZM1b - zonă de coastă centrală mixtă cu regim de construire discontinuu și izolat și regim de înălțime mediu și mic: POT max=45%, CUT max= 2, Hmax =18 metri; retrageri de aliniament – 3 metri retrageri laterale de minimum - 5 metri, retrageri posterioare de minimum 7 metri. ZM1c - zonă de coastă centrală mixtă cu regim de construire discontinuu și izolat și regim de înălțime mic: POT max=35%; CUT max = 1.5 metri; Hmax = 15 metri; retrageri de aliniament – 4 metri; retrageri laterale de minimum – 5 metri; retrageri posterioare de minimum - 7 metri.<br/><br/><br/> <br/><b>Citește și:<br/><br/><a href="https://www.ziuaconstanta.ro/stiri/imobiliare/dezbatere-publica-organizata-de-primaria-constanta-privind-investitia-imobiliara-a-lui-constantin-chimisliu-din-prelungirea-bucovinei-706963.html">Dezbatere publică organizată de Primăria Constanța privind investiția imobiliară a lui Constantin Chimișliu din Prelungirea Bucovinei (document)</a></b><br/><br/><br/><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/imobiliare/elys-interdecor-srl-memoriu-depus-la-agentia-pentru-protectia-mediului-constanta-este-vizat-un-proiect-pe-strada-poporului-document-716670.html"/>
        <a href="https://www.ziuaconstanta.ro/stiri/imobiliare/primaria-constanta-asteapta-sesizari-si-observatii-planul-urbanistic-zonal-pentru-marile-bulevarde-in-consultare-publica-716587.html"/>
        <a href="https://www.ziuaconstanta.ro/stiri/imobiliare/puz-ul-initiat-de-chira-cristina-hagi-analizat-de-primaria-constanta-a-fost-facut-public-raportul-consultarii-publicului-716601.html"/>
        <a href="https://www.ziuaconstanta.ro/stiri/justitie/dupa-un-an-si-jumatate-de-proces-puz-ul-pentru-strada-calarasi-ramane-in-picioare-decizia-instantei-716611.html"/>
        <a href="https://www.ziuaconstanta.ro/stiri/imobiliare/raspunsul-primit-de-dinamic-trading-star-srl-de-la-primaria-constanta-privind-puz-ul-unui-teren-situat-in-palazu-mare-716498.html"/>
        <a href="https://www.ziuaconstanta.ro/stiri/imobiliare/planul-urbanistic-zonal-delimitat-de-strazile-i-g-duca-si-avram-iancu-si-de-bulevardele-i-c-bratianu-si-ferdinand-va-fi-actualizat-de-primaria-constanta-716407.html"/>
        <a href="https://www.ziuaconstanta.ro/stiri/imobiliare/puz-initiat-de-primaria-constanta-pentru-zona-de-nord-a-municipiului-constantenii-pot-face-observatii-si-propuneri-document-716415.html"/>
        <a href="https://www.ziuaconstanta.ro/stiri/imobiliare/puz-initiat-de-primaria-constanta-pentru-zona-in-care-trebuia-sa-se-construiasca-spitalul-regional-document-716302.html"/>
        <a href="https://www.ziuaconstanta.ro/stiri/imobiliare/planul-urbanistic-zonal-poarta-6-actualizat-de-municipalitate-constantenii-invitati-sa-depuna-sugestii-la-serviciul-strategii-si-planificare-urbana-716303.html"/>
        <a href="https://www.ziuaconstanta.ro/stiri/imobiliare/consultare-publica-pentru-pud-ul-initiat-de-alexio-star-development-sun-srl-firma-va-investi-in-blocuri-de-sase-etaje-in-constanta-716233.html"/>
        <a href="https://www.ziuaconstanta.ro/stiri/imobiliare/proiectul-rezidential-ovidiu-lakeside-residence-amenajat-pe-malul-lacului-siutghiol-de-westhouse-group-srl-in-atentia-apm-constanta-document-714949.html"/>
        <a href="https://www.ziuaconstanta.ro/stiri/imobiliare/raportul-consultarii-publicului-privind-elaborarea-puz-ului-initiat-de-societatea-seaside-invest-srl-publicat-de-primaria-constanta-714728.html"/>
        <a href="https://www.ziuaconstanta.ro/stiri/justitie/locuitorii-din-cartier-au-reclamat-haosul-imobiliar-verde-urban-a-atacat-in-instanta-puz-palazu-mare-care-dateaza-din-2011-document-714377.html"/>
        <a href="https://www.ziuaconstanta.ro/stiri/imobiliare/mai-multi-investitori-doresc-introducerea-in-intravilan-a-unui-teren-din-navodari-ce-vor-sa-construiasca-document-714262.html"/>
        <a href="https://www.ziuaconstanta.ro/stiri/imobiliare/un-investitor-vrea-sa-construiasca-o-ferma-agricola-la-nicolae-balcescu-714268.html"/>
      </related>
    </article>
  </body>
</html>